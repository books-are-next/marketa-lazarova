<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>marketa_lazarova-6</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="marketa_lazarova-6" xml:lang="cs-CZ">
		<div class="_idGenObjectStyleOverride-1">
			<p id="_idParaDest-3" class="MLP_uroven2_kapitola ParaOverride-1">Hlava druhá</p>
			<p class="MLP_text_bez1radku ParaOverride-1">Kozlík byl zuřivý hrdopýšek, jeho synové se mu podobali, avšak jak mluví vypravování o&#160;jeho dcerách?</p>
			<p class="MLP_text ParaOverride-1">O&#160;nic lépe! Žel, proslýchá se, že měly povahu lític, že byly hrubé a&#160;že jejich spanilost nic nebránila politováníhodným zálibám. Místo dívek je u&#160;ohně, avšak tyto divošky měly na mysli spíše kolbiště než pokorné práce v&#160;kuchyni. Věru nezasluhují se radovati, ale jejich smích a&#160;jejich chechtot netichne, ačkoliv nadešla noc. Mluví o&#160;zajatém Němci a&#160;posmívají se mu a&#160;není ani slechu o&#160;nějakém mravu. Kateřina se vzteká a&#160;opakuje jméno příchozího: Kristián, Kristián, Kristián. Druhé jsou k&#160;smíchu cizincovy bělostné ruce. Nenechají bez zmínky ani jeho způsob odívání a&#160;drahocenný prsten je ponouká k&#160;chechtotu. Copany, rulíky a&#160;záplava vlasů připomínají temnotu, z&#160;níž se vynořují běloskvoucí a&#160;dokonalé údy čarodějnic.</p>
			<p class="MLP_text ParaOverride-1">Kéž vás příliš nepohorší tato šklebící se krása, snad právě jim bude dáno, aby uzřely boží tvář, a&#160;my písaříčkové možná zahyneme.</p>
			<p class="MLP_text ParaOverride-1">Alexandra se neodlišovala od svých sester, byla však útlejší. Její tvář připomínala sníh, který barví večerní červánek. Nyní pak byla přespanilá, neboť ji již zastiňovalo křídlo milosti. Smála se s&#160;ostatními, ale uprostřed smíchu ji přepadl smutek a&#160;opět stesk. Bála se, že přichází nemoc, neboť jí byla neznáma nejistota a&#160;cit, v&#160;němž se směšuje toužení s&#160;odmítáním a&#160;něha s&#160;cudností.</p>
			<p class="MLP_text ParaOverride-1">Kozlík, ani milostní bratříčkové, ani sestřičky nemají tušení o&#160;lásce. Avšak její anděl, přišed znenadání, již vyřezává srdce do kůry jilmu. Přitakává si, vpisuje počáteční písmena dvou jmen: Alexandřina a&#160;Kristiánova.</p>
			<p class="MLP_text ParaOverride-1">Roháček spí. Kozlík chrápe tak, jak se sluší na milostpány, kteří jsou v&#160;bezpečí. I&#160;přikryt kožemi, má roztažené ruce a&#160;nos vzhůru.</p>
			<p class="MLP_text ParaOverride-1">Mikoláš spí na lavici, ale nestojí za mnoho ten jeho spánek. Chti­vost pomsty mu brání, aby spal, a&#160;nedá mu pokoje. Hrome, kdyby tak prohlédl na levé oko, kdyby se mu tak vrátily síly, ten by pospíchal za Lazarem! Ale, vážení pánové, nevidí ani zbla, div nemá hlavu ve dví a&#160;na víčkách a&#160;kolem očnice mu roste otok jako těsto v&#160;díži.</p>
			<p class="MLP_text ParaOverride-1">Nahlédněte však do ženské světnice.</p>
			<p class="MLP_text ParaOverride-1">Některé paní mají v&#160;loktech dítky, je zde horko, pach nemluvňátek a&#160;mléka.</p>
			<p class="MLP_text ParaOverride-1">Alexandra doposud bdí. Její duše pociťuje závrať a&#160;trne. Ubožátku není již pomoci, to právě jsou příznaky lásky. Kéž se její touha naplní! V&#160;kolně, která sloužila za skládku steliva, mrzl Kristiánův pronásledovatel. Jakže? Byl to přece sluha, který chodí za svými pány. Sám neměl proti němu zhola nic. Ale již se stává, že sloužící sdílejí s&#160;barony a&#160;s&#160;hejtmany jejich nenávist. Převaloval se s&#160;boku na bok, nemoha se domysliti, odkud přichází neštěstí na chudinky, jako je on sám. Zebe ho, protože poslouchal. Bolí ho ruka, protože je Jan hromotluk, protože je Kristián sličný.</p>
			<p class="MLP_text ParaOverride-1">Ach, Kristián! Zapomněli na něho, nikdo se ho na nic neotázal, neřekli mu, kam má jít spat. Zbrojnoš z&#160;kolničky mohl o&#160;něm mnoho vypravovat. Je rytířem a&#160;jeho rytířství vstrčí do kapsy zdejší pány čpící konírnou. Cítil rozpaky pro pomoc, které se mu dostalo tak mimochodem.</p>
			<p class="MLP_text ParaOverride-1">Kristián se dočkal rána posedávaje po stoličkách a&#160;byl by s&#160;chutí utekl. Před okny však přecházel stín loupežníkův. Mrzel se na ne­uznalé Čechy; láska k&#160;Alexandře se opovídala nespokojeností.</p>
			<p class="MLP_text ParaOverride-1">Kristiánem se končí výčet všech živých tvorů na Roháčku.</p>
			<p class="MLP_text ParaOverride-1">Druhý den nastalo stěhování. Byla ještě tma a&#160;již Kozlík vykřikoval své rozkazy: Utáhni popruhy! Koně sem! Bedny a&#160;sudy! K&#160;vozům!</p>
			<p class="MLP_text ParaOverride-1">Chlapi pobíhají a&#160;každý se činí, seč jest. Ani páni ani slečinky nezahálejí. Ta přináší koš, ta přikrývky a&#160;nářadí kočovníků.</p>
			<p class="MLP_text ParaOverride-1">Konečně nasedají na koně a&#160;na vozy. Dívky obkročují koně jako lancknechti, paní s&#160;dětmi na rukou usedají pod plachtovím, pacholátka se derou na kola a&#160;Alexandra se opožďuje. Vyzve Kozlík Kristiána, aby je následoval? Rozpomene se na cizince z&#160;Němec?</p>
			<p class="MLP_text ParaOverride-1">Nikoliv, nedbá než svého zboží a&#160;své tlupy. Slečna poznává Kris­tiánův neblahý osud. Bude ztrestán jednoručkou, který se prodere z&#160;kolny a&#160;stihne nešťastníka již na pokraji lesa. Žel, nepodobá se, že by se ubránil. Kdoví zdali někdy zdvíhal meč a&#160;napínal luk, jeho ruce jsou bílé, snad je to kněz.</p>
			<p class="MLP_text ParaOverride-1">Její úzkost se zvětšuje pro toto pomyšlení a&#160;nakonec je přinucena vybídnouti cizince posunkem, aby následoval jejího koně. Dnes po prvé jest jí skrývati vlastní vůli a&#160;kradí se ohlížeti za otcem.</p>
			<p class="MLP_text ParaOverride-1">Jan jede z&#160;brány poslední, ale neuzdá se mu, aby se divil, když spatří Kristiána na cestě. Pro něho není Němec zhola nic. Zanechati však nepřítele ve vlastním domě je povážlivé. Jan se vrátí, otevře dvířka kurníku a&#160;vyvleče cizince na sníh. Snad jej nezahrdlí? Má namále, avšak Alexandra znamená Janovo omeškání a&#160;vrací se. Její kůň obíhá v&#160;skocích a&#160;každý z&#160;nich znamená slečnin hněv.</p>
			<p class="MLP_text ParaOverride-1">„Přeji si, aby šel s&#160;námi, přeji si, aby tlumočil řeč, kterou neznám. Chci tomu. Ať jde!“ pravila Janovi. Její převaha je zjevná a&#160;bratříček byl beztak na rozpacích, nuže, ušetří ho. Snad se přihodí, že bude k&#160;užitku. Mnohé věci se vymykají lidskému rozumu. Dva nepřátelé, z&#160;nichž jeden byl kníže a&#160;druhý prosťáček, se již nerozloučili. Stalo se, že za své strázně nalezl jeden ve druhém zalíbení, že si pomáhali, že měli všechno společné a&#160;tak se milovali, jako se dříve měli v&#160;nenávisti.</p>
			<p class="MLP_text ParaOverride-1">Jan připoutal loket Kristiánův k&#160;levici sluhově a&#160;rozkázal jim jíti mezi dvěma vozy. Kráčeli nablízku Mikoláše, který již seděl na koni. Měl hlavu omotánu plátnem a&#160;nevšímal si poutníků, kteří pospíchají v&#160;oblaku zvířecího dechu, neboť za nimi klusalo koňské spřežení. Když se uráčil ohlédnouti se, viděl, že jsou oba bez dechu. Raněná ruka zbrojnošova zpuchla a&#160;ozábla. Nešťastník zaťal zuby do rukávce a&#160;nesl ji jako ohař nosí zvěř. Kristián klopýtal, na tváři střídala se mu bledost s&#160;červení. Zdálo se, že upadne, aby nevstal.</p>
			<p class="MLP_text ParaOverride-1">Tu se udála nevídaná věc. Mikoláš pokynul, aby nasedli na vůz.</p>
			<p class="MLP_text ParaOverride-1">Nebyl tak zcela neútrpný, a&#160;jestliže se jednou jeho duše nezřítí do propasti, bude to zajisté pro tento skutek.</p>
			<p class="MLP_text ParaOverride-1">Podivno, Alexandra přála cizinci málem od prvého pohledu, ale nepřišlo jí na mysl, že by mu mohla býti cesta za obtíž. Byla se svojí kobylou kdesi vpředu, opatrnice, předstírá, že je jí Němec lhostejný.</p>
			<p class="MLP_text ParaOverride-1">Loupežnická tlupa směřovala na východ, k&#160;hvozdu a&#160;k&#160;hlubokým lesům. Královský hejtman zajisté zmrzne, kdyby je chtěl se svým plukem pronásledovati. Nehne se s&#160;místa a&#160;bude zmrzati, neboť horlivost vojska je závislá na kuchařském kotlíku. V&#160;bezcestí Šerpinského hvozdu uvízne markytánův vůz, děvky si ováží hubu a&#160;dají se do nářku, tu padne kůň, tu jako s&#160;uděláním se rozsype kolo, bubeník klímaje bude tlouci hlavou o&#160;svůj buben, chlapům se otevrou rány na nohách, vlk přijde blíže a&#160;mezi kopími budou hřadovati havrani. Již si otírají zobák, již vzlétají.</p>
			<p class="MLP_text ParaOverride-1">Na druhý den se zastavil hejtman nad Kozlíkovou stopou, jež se hroužila do středu těchto revírů smrti. Chviličku váhal, jeho vojsko se neskládalo nikterak z&#160;nováčků, byla to pěchota k&#160;dobývání pevností, pěchota, jež dobře útočí na hradby, ale v&#160;poli postupuje jen zvolna. Tím hůře bude v&#160;lesích, v&#160;této krajině plné závějí, tam, kde jiskří mráz místo táborového ohně, kde jsou rysové místo čuníků a&#160;kde ulovíte poštolku, nikoliv však husu.</p>
			<p class="MLP_text ParaOverride-1">Ve vojště, jež přitrhlo s&#160;hejtmanem Pivem na lesní cestu, byl mladičký rytíř jménem Sovička. Odkud se vzal? To věru nevím. Snad mu šlapal na paty nejstarší bratr, snad mu nasolili někde v&#160;klášteře, snad provedl něco nekalého, či kdoví, nemyslil-li si, že i&#160;chudý a&#160;prostý rytíř může dojít ve vojště a&#160;ve válkách hodností.</p>
			<p class="MLP_text ParaOverride-1">Tento Sovička byl ošklivec, jeho rady nestály za mnoho, ale Pivo mu přece propůjčoval sluchu.</p>
			<p class="MLP_text ParaOverride-1">„Proč bys, hejtmane, otálel, proč bys váhal vejít mezi to chrastí,“ řekl tlusťochovi. „Pravíš, že půjdeme jen zvolna, budou však křoviny ustupovati s&#160;cesty lapkům? Což nevidíš, že mají vozy? Rozděl své vojáky po stu, zůstaň při silnici a&#160;my je obchvátíme. Do tří dnů budou sehnáni na cestu.“</p>
			<p class="MLP_text ParaOverride-1">Pivo mu odpověděl, že pošetilost nemůže vnuknouti horšího mínění. „Zvíš, kdo je Kozlík, zvíš to, chudáčku,“ řekl nasedaje opět na kůň. „Kdybych proti němu poslal sto jezdců, nikdo se nevrátí. To jsou královi jezdci a&#160;já o&#160;ně dbám. Nepošlu je, aby na ně najížděl, když budou spát, pobíjel by stráže, a&#160;když by zemdleli hladem a&#160;mrazy, odvážil by se krátkých bitev, sám unikaje na koních.“</p>
			<p class="MLP_text ParaOverride-1">Pivo obrátil koně k&#160;pevnosti Roháčku, kde ležel jeho pluk. Jezdci se dali za ním, jenom Sovička se domníval, že má důvody k&#160;pochybnosti a&#160;vjel na sám pokraj lesa.</p>
			<p class="MLP_text ParaOverride-1">Nešťastník! Kéž by to byl nečinil. Dva Kozlíkovi synové, dva hanobitelé královských práv, dva zhoubcové jeho vojska stáli v&#160;záloze a&#160;viděli ho.</p>
			<p class="MLP_text ParaOverride-1">Zatím co se Pivo vzdaluje, sestupují s&#160;návrší. Je to Jiří a&#160;Jan. Již jsou opět na koních, již se neskrývají. Jakže, samotinký voják by měl pohrdati nařízením a&#160;královskou službou? Pluk by slavně zdechal a&#160;ten, komu je dáno spatřiti nepřítele, se vzdá? Co sejde na jediném hlupáčkovi. Avšak býti mrtev! Necítiti již nikdy kouřů tábora ani líbezného doušku, být zapíchnut, zatím co doma předou! Býti sprovozen s&#160;krásného světa jen proto, že jste kdysi viděli přecházeti pluk pod prapory, jen proto, že zvoní podkova, jen proto, že jezdec zakládá ruku v&#160;bok, jen proto, že si dívky zacláněly oči, když řičel kůň prožluklého korneta!</p>
			<p class="MLP_text ParaOverride-1">Ach, ustrňte se, vzácní pánové! Pro lásku boží se vám vzdávám na milost. Slitování, slitování!</p>
			<p class="MLP_text ParaOverride-1">Sbohem, Sovičko, můj škaredý příteli, zvedni svůj meč a&#160;aspoň trošičku se braň! Pivo se zastavil a&#160;volal rytíře jménem. Když mu nikdo neodpovídal, sáhli jezdci po zbraních a&#160;krok co krok se rozhlížejíce šli, až přišli k&#160;Sovičkově mrtvole. Ležel s&#160;rozpolcenou hlavou.</p>
			<p class="MLP_text ParaOverride-1">Tu se stalo, že se hejtman rozlítil a&#160;křičel, aby jej bylo daleko slyšeti: „Že jsem tě neposlechl, nešťastníče, hle, Bůh nám ukazuje, že trest nesnáší odkladu. Nedám odpočinouti vojákům, ani dobytku, ani zbraním, dokud loupežníky nepřivedu v&#160;poutech před krále. Budu je stíhati tak urputně, jak nebyl dosud nikdo stíhán, a&#160;kdyby bráníce se byli pobiti ve šrůtkách, zjímám jejich děti.“</p>
			<p class="MLP_text ParaOverride-1">Na tuto přísahu se z&#160;lesa neozval ani hlásek. Snad již Jiří a&#160;Jan prchli, či slyšeli hejtmana ukazujíce prstem na jeho břicho?</p>
			<p class="MLP_text ParaOverride-1">Zbrojenci, kteří byli s&#160;Pivem, zvedli Sovičkovu mrtvolu a&#160;pochovali ji na nádvoří Roháčku. Téhož dne pevnost shořela až do základů.</p>
			<p class="MLP_text ParaOverride-1">Plameny jsou vojenská kytice. Nad Sovičkovým hrobem srší ohni­vé palmety a&#160;růže. Chudičký voják hejtmanův se ještě narychlo přehrabává v&#160;naloupených skvostech, ještě zhltne, kde je co k&#160;jídlu, ještě si sváže uzlíček, ale střecha již přihořívá, prchejte, než se zřítí.</p>
			<p class="MLP_text ParaOverride-1">Potom pluk vytrhl na pochod a&#160;Roháček lehl popelem až do základů. Chci pomlčet o&#160;trampotách lesní cesty. Byl zběsilý mráz, ach, bože, to se to kráčelo! Pivo se ovšem nemohl obejíti bez vozů, avšak jezděte lesním bezcestím! Hned je tu kopec, hned příkrý sjezd, sotva zavřete kolo a&#160;podsunete valovec, již stojíte opět pod vrchem. Nezbývalo, než zrobiti pod nápravu sanice.</p>
			<p class="MLP_text ParaOverride-1">Navečer druhého dne došli královští vojáci na mýtinu a&#160;hejtman rozkázal rozbíti tábor. Nebylo pomyšlení na další cestu a&#160;nikdo nedoufal snésti jejích svízelů déle než krátkou hodinku. Nastala noc, noc loupežníků. Slidičský Kozlík měl všude oči, byl na číhané. Vojáci již ztratili devět svých druhů. Byli plni omrzlin a&#160;vší, které provázejí regimenty důsledněji než veselost a&#160;dobrá mysl. Pod vozovými plach­tami, ba i&#160;pod saněmi, byla tlačenice. Usínající stráž zapadala po pás do sněhu. Běda! Na tu chvíli čekal nejzákeřnější z&#160;loupežníků. Jeho tlupa stála pohotově. I&#160;oni byli zkřehlí, oni rovněž jídali jen na půl huby, avšak lze srovnati zbojníky s&#160;pupkatým vojskem, jež si válí kýty po hrazených městech a&#160;vydírá ve jménu královském? Odepře jim někdo droby při porážce? Jen ať se krčmář opováží ukázati jim dveře, když nezaplatili svůj řád. Ti zlostní loupežníci oloupili pluk o&#160;všechno blaho a&#160;dočista jej zbavili ušlechtilé kratochvíle.</p>
			<p class="MLP_text ParaOverride-1">A&#160;nejen to, a&#160;nejen to! Již se hrnou na olbřímích koních, meče napříč tváří, nože v&#160;tesácích. Jejich pěsti jsou kloubnaté, jejich pěsti jsou žilnaté, jejich pěsti jsou samá kost a&#160;síla.</p>
			<p class="MLP_text ParaOverride-1">Divousští nosáči, ach divousové, jste strašní, ale daleko nejstrašnější je Mikoláš! Mikoláš, kterému krvavý příškvar pokrývá škrábance a&#160;jizvy. Již se rozjíždějí, již dopadli na ležení.</p>
			<p class="MLP_text ParaOverride-1">Plátno se trhá, stany padají, je slyšeti řev a&#160;houkání, řev a&#160;naříkání. Kéž by svatý Jiří vnukl umírajícím spasitelnou modlitbu.</p>
			<p class="MLP_text ParaOverride-1">Zbytek noci uplynul vojsku v&#160;straších. Stáli ve čtverhranu, kopí na ramenou prvých řad, meče v&#160;pěstech, jež pootvíral mráz, meče v&#160;pěstech, přílbice na hlavách. Obtočili si jílce koudelí a&#160;čelo hadry. Báli se, praštění v&#160;korunách a&#160;lesní stíny je děsily. Kozlík se však nevrátil a&#160;pospíchal raději obnovit zásoby. K&#160;ránu vyjela jeho smečka z&#160;lesa a&#160;rovnou do vsi, rovnou na slepice a&#160;na krmníky. Již po pět dnů neviděli loupežníci ani kozičku ani kohoutka, vzali tedy zavděk i&#160;hubeným zbožím. Sedláci se tahali za vousy, ale selky pištěly svolávajíce na zloděje boží trest. To věřím, bylo by nám hej, kdyby nebeské mocnosti bojovaly po boku těch, kdož jsou okrádáni. Ale nezlíbilo se jim to, hoví si po oblacích uprostřed modři a&#160;zlata, dočista nepozorni k&#160;tomu, co se děje v&#160;údolí. Kozlík vzal, co chtěl, vyptal se, kdo stojí při cestách, co je s&#160;Roháčkem a&#160;jak se mají v&#160;Obořišti.</p>
			<p class="MLP_text ParaOverride-1">„Což, chytli Lazara?“</p>
			<p class="MLP_text ParaOverride-1">„Urozený pane,“ odpověděl sedlák, „když se ti špinavci dali za vámi, pan Lazar se vrátil. Proč by zmrzal někde po lesích, když se hejtman křížkuje s&#160;vámi? Vy i&#160;Pivo mu naháníte strach, ale nikoli, když jste pospolu.“</p>
			<p class="MLP_text ParaOverride-1">Kozlík se smál, sedlákova řeč se mu líbila a&#160;vešel do jeho světnice. Na římsičce peci seděla hrdlička a&#160;hned zavolala „cukrú!“ „Ach, ptáku, ptáku, kdybys nevýskal, však jsme nevyzráli na toho halamu dočista, chybí nám telátko.“</p>
			<p class="MLP_text ParaOverride-1">Kozlík zvedl nohy proti ohništi a&#160;bylo mu opět do řeči. „Vypálili jsme Obořiště v&#160;sobotu, nuže, jestliže víš, proč se mě Lazar bojí, pak panáček stál na druhý den před chrámem a&#160;naříkal.“</p>
			<p class="MLP_text ParaOverride-1">Sedlák mu přisvědčoval: „Ach, kdybyste ho, pane, viděl, měl plášť a&#160;ten byl samá díra, kde jej mohl vyštráchat? Takových nenosí ani krysaři. Chodil od saní k&#160;saním. Nevím, co pánům vypravoval, ale chtěl bych se vsadit, že jste uhodl. Bylo to dozajista o&#160;vás.“</p>
			<p class="MLP_text ParaOverride-1">Tihle sedláci! Chlapík má na jazyku, jak se daří panu Mikolášovi, kterého Lazar potloukl, ale pro jistotu se raději nezeptá. Čert Koz­líkovi věř, což kdyby ho to dopálilo. Tato pohana je v&#160;příliš živé paměti. Zajisté, Mikoláš nepřemýšlí o&#160;ničem jiném, než jak by se pomstil.</p>
			<p class="MLP_text ParaOverride-1">Když se chtěl Kozlík vrátiti do tábora, kde zanechali ženské a&#160;zbytek zboží, předstoupí sličný synáček Mikoláš a&#160;prosí, aby mu dovolil jíti za Lazarem. „Slyšel jsem,“ praví, „že je opět na Obořišti. Nakladl trámů na ohořelé zdi, pokryl je senem a&#160;plachtovím, spí opět ve své díře.“</p>
			<p class="MLP_text ParaOverride-1">Kozlík chviličku rozvažoval než přikývl a&#160;postoupil Mikolášovi deset ze svých jezdců. „Zakazuji ti,“ řekl na rozloučenou, „abys sváděl nebezpečné půtky a&#160;řež, dost na tom, když přivedeš starého Lazara.“</p>
			<p class="MLP_text ParaOverride-1">Asi za hodinu, když se dostalo koním obroku a&#160;pití, vytrhl Mikoláš k&#160;Obořišti.</p>
			<p class="MLP_text ParaOverride-1">Lazarovi nechybělo ani opatrnosti ani rozumu, avšak kdo by se nadál troufalosti tak neuvěřitelné? Starý lišák se cítil v&#160;bezpečí, jedl, uvažuje, jak velikou pokutu zaplatí asi králi za svá provinění, neboť i&#160;on loupil na silnici. Zde ho tlačil střevíc, avšak pokud jde o&#160;Kozlíka, věřil, že je v&#160;úzkých a&#160;že mu spadl hřebínek. Zdálo se mu, že královský hejtman vykoná nejlépe a&#160;nejúspěšněji spravedlnost, zahubí-li nejprve v&#160;lesích Kozlíka a&#160;potom přijme od pána z&#160;Obořiště nádherného koně s&#160;postrojí krumplovanou zlatem. Byl hotov vyslechnout vlídnou domluvu a&#160;složiti slib, že se polepší. Věrolomník, chtěl se odpřisáhnouti silnic a&#160;dvojnásob prahl po kořisti. Jak jinak! Kdo zaplatí toto pokání spojené s&#160;tak velikou újmou na majetku? Lazar počítal a&#160;hlava mu padala na rameno. Učinil zadost svému hladu poobědvav zajíčka a&#160;klímá.</p>
			<p class="MLP_text ParaOverride-1">Ach, toho vyrušení! Hromotluk Mikoláš stojí před ohništěm a&#160;rozmetává ohořelá polena na všechny strany, hází jimi a&#160;jedna z&#160;ran Lazara zasáhne. Jak je zuřivý! Pohružuje svůj meč do břicha tu po jílec, tu kam až zachází naraziv na páteř, rozrušuje kosti a&#160;otvírá útroby, stíná.</p>
			<p class="MLP_text ParaOverride-1">Ti, kdož zůstali naživu, jsou již spoutáni, Mikolášovi lidé je svazují vždy po dvou a&#160;zády k&#160;sobě.</p>
			<p class="MLP_text ParaOverride-1">Mikoláš si utírá meč a&#160;praví: „Náš Pán mi dopřál, abych mohl splatiti svůj dluh, Lazare, jsme vyrovnáni. Avšak protože jsi tak snášenlivý a&#160;protože chceš býti mým věřitelem, dopřej mi jedné ze svých dcer. Dopřej mi té, kterou vidím nasazovati si klobouk.“ Řka to označí Mikoláš špičkou svého meče spanilou dívku. Je to Marketa, čtvrtá Lazarova dcera. Vidíte ji postoupiti o&#160;krok a&#160;třásti se hrůzou. Již ji odvlékají a&#160;nemůže dáti ani spánembohem svým sestřičkám. Po chvíli unášejí loupežníci Marketu k&#160;lesu, svázanou v&#160;síť mezi dvěma hřebci. Lazar se potácí a&#160;hrozné dvojice pochodují na svých místech. Lazar se válí po zemi a&#160;s&#160;jeho lidmi je velmi zle. Až do soumraku trvala tato muka. Již vzcházela večernice, již bylo slyšeti dupot vracejícího se stáda, když spadla pouta s&#160;rukou dvou pacholků. Vzápětí byli všichni vysvobozeni. Není to pozdě? Nezemře Lazar od svých ran, ustanou paní v&#160;pláči?</p>
			<p class="MLP_text ParaOverride-1">Za tohoto truchlivého postavení nemohly nešťastnice než plakati. Nemohly leč vypraviti posla pro vozy a&#160;s&#160;nářkem odjeti do Boleslavě.</p>
			<p class="MLP_text ParaOverride-1">Mikoláš dojel ke Kozlíkovu táboru kolem půlnoci. V&#160;řeži s&#160;Laza­rovými pozbyl jednoho ze svých vrahů a&#160;pyšné bláznovství jej mělo k&#160;lítosti nad touto ztrátou, nikoliv snad pro nesmrtelnou duši, která skanula rovnou do pekel, ale pro vojenskou škodu a&#160;pro smích loupežníků. Od chvíle, kdy vnikli do lesa, byla půda tak nerovná, že nemohli dva koně jíti vedle sebe, přiměli tedy Marketu, aby vsedla na hřebečka. Byla jim po vůli, činíc bez hlesu vše, co si přáli. Pokorná křesťanka nepřestane doufati v&#160;Boha. Ví, že není uniknutí z&#160;toho lesa, a&#160;všechnu naději skládá ve smrt. Snad se jí podaří nalézti pohozený nůž a&#160;vetknouti si jej do srdce, snad bude tento hrozný skutek na nebesích shovívavě posouzen.</p>
			<p class="MLP_text ParaOverride-1">Loupežníci se zatím zařídili v&#160;lese po domácku. Kolem tábora již byly záseky. Uprostřed mýtinky stály dvě chýše vystlané klestím, rovněž na stropě a&#160;kolem zdí byla čečina. Rozehřívající se sníh, kterým poházeli střechu, po kapičkách stékal na obludné spáče; byli syti a&#160;nepostrádají míru.</p>
			<p class="MLP_text ParaOverride-1">Kozlík se opřel o&#160;loket, aby vyslechl Mikolášovy zprávy.</p>
			<p class="MLP_text ParaOverride-1">„Až se vrátíme na Roháček, požádám kněze, aby vysvětil hrob,“ pravil a&#160;politoval pacholka.</p>
			<p class="MLP_text ParaOverride-1">Kateřina a&#160;Burjanova žena vyměnily několik slov s&#160;Marketou. Odpovídala jim zakoušejíc zbytek naděje. Nastojte! Co ji však očekává! Přítelkyně od ní odešly pochechtávajíce se, je sama ve tmě a&#160;dotírá na ni mráz, je samotinká v&#160;táboře ukrutníků, v&#160;přesmutném lese mezi vlčí cháskou. Naposledy sebéře své síly, žehná se křížem, zvedne plach­tu, která visí ve dveřním otvoru a&#160;stanouc před chlapy praví:</p>
			<p class="MLP_text ParaOverride-1">„Nemám nic na svou obranu a&#160;jsem vám vydána, nemám na pomoc leč boží hrůzu. Můžete ze mne učiniti kuběnu svých pacholků či mě zabíti, můžete naložiti s&#160;mým tělem podle libosti, má duše bude však znovu krváceti před Bohem. Má hříšná duše bude jísti prach Jeho nádvoří jako všechny duše, které zemřely z&#160;křivdy a&#160;neočištěny, má hříšná duše bude míti na krku pásek jako hrdlička, má hříšná duše bude obletovati vaše hlavy, má duše způsobí, že se Vševidoucí oko pootevře, abyste trnouce v&#160;nesmírných straších se obraceli v&#160;zříceném hrobě a&#160;bez přestání mřeli.“</p>
			<p class="MLP_text ParaOverride-1">Ach, kdyby noc byla méně utěšená, kdyby Marketa byla škaredá jako bývají věštkyně, kdyby nebylo právě po vítězství, kdyby dívenka nespustila z&#160;ničeho nic, snad by se loupežníci aspoň pokřižovali. Teď si toho sotva všímají a&#160;Kozlík odpovídá ani nepovstav:</p>
			<p class="MLP_text ParaOverride-1">„Bůh vede obezřetně moji ruku. Propůjčil šlechticům meč, aby sváděli bitvy. Žádá si statečnosti na svých baronech, jsou povinni dbáti jeho pořádku a&#160;nesnesou pohany. Je to jeho vůle, abys byla tím, čím tě učiníme.“ Nikdo se jí neujímá, nikdo ji nepolituje, nedbají o&#160;ni a&#160;je jim zcela lhostejné, co řekne. Marketa tedy umlká a&#160;sama sobě se zaváže přísahou, že nepromluví, děj se co děj.</p>
			<p class="MLP_text ParaOverride-1">Neuplyne ani hodina a&#160;loupežníci usínají, táborem procházejí stráže a&#160;z&#160;koňského stanu je slyšeti frkání. Tu přichází Mikoláš, přetne dívčino pouto a&#160;objímá ji. Jeho ruce jsou palčivé, pod jeho polibky tryská krev, dech pekelníkův žhne a&#160;mámí jako pára.</p>
			<p class="MLP_text ParaOverride-1">Černidla noci, skryjte toto lože a&#160;ty, nepaměti, rozptyl tuto hodinu do povětří! Pomněte, pánové, že Marketa chtěla kdysi býti nevěstou Kristovou, litujte ji, kdo máte trochu něžnější srdce.</p>
			<p class="MLP_text ParaOverride-1">Vstává, aby byla vždy znovu sražena, brání se v&#160;závrati, jež cloumá vrcholkem sosen a&#160;oblohou. Je jí obzírati hvězdy tikající jako kyvadla. Pláče. Vysloužila si smrt a&#160;pláče.</p>
			<p class="MLP_text ParaOverride-1">Když svítalo, přiběhl Janův levoboček, který strávil noc nablízku královského vojska, se zprávou, že se Pivo hýbe na cestu. Jakmile to Kozlík uslyšel, svolal ty ze svých synů, na jejichž rozum bylo spolehnutí, a&#160;uvnitř stanu se vespolek radili. Nechtělo se jim opustiti toto místo. Kozlík se ptal, co asi ten kupec zamýšlí. Odpověď na tuto otázku byla zajisté nesnadná a&#160;darebové musili doznat, že jsou v&#160;koncích. Snad myslí na útok, snad chce loupežníky obejít po cestách ze severu? Kdož ví, kdož se v&#160;něm vyzná?</p>
			<p class="MLP_text ParaOverride-1">Sezení se protahovalo, na Kozlíkových skráních vystupovaly žilní keříky a&#160;opovídal se vztek, jenž znenadání propukne.</p>
			<p class="MLP_text ParaOverride-1">Zatím venku pacholci a&#160;dítky podpalovali hraničku, aby se rozehřál sníh a&#160;bylo čím napojiti koně. Marketa všechna uplakaná stála opodál. Ach, jak jí bylo smutno. Činila si tisíceré výčitky. Proč? Což se mohla ubrániti? Díky Bohu, že je naživu.</p>
			<p class="MLP_text ParaOverride-1">Nikoli, není tak obmyslná, aby se přelstívala. V&#160;propastech, do nichž jí bylo sestoupiti, zhlédla jakýsi přísvit rozkoše, bludičku, která ji zavádí, vydechnutí, za něž se kaje.</p>
			<p class="MLP_text ParaOverride-1">V&#160;tuto ranní chvíli nikdo si nevšímal zajatců a&#160;stalo se, že se mohli sejíti opodál ohně. Kristiánovo srdce přetékalo útrpností, poklonil se jí a&#160;řekl, že je hotov učiniti všechno, aby mohla vyjíti z&#160;truchlivého stanu. Marketa však neodpověděla ani slovíčko. Němec zavolá pomocníka, který mu od dob společného neštěstí přeje všechno dobré, a&#160;pro lásku boží naléhá, aby věrně přetlumočil, co si přeje.</p>
			<p class="MLP_text ParaOverride-1">Víte, že Marketu vázal slib, aby nepromluvila, ale prohřeší se, otevře ústa a&#160;praví: „Děkuji ti. Chtěla bych podstoupiti všechny nesnáze útěku, ale jak věc provésti? Bůh mi nevnuká žádnou myšlenku. Řekni mi, kdyby se ti vedlo lépe. Ohlížej se po noži a&#160;dej mi znamení, kde bych jej nalezla.“</p>
			<p class="MLP_text ParaOverride-1">Za této řeči vyvstal Kristiánovi na tváři ruměnec, tak úsilovně přál chudince štěstí, do té míry byl zmaten její příhodou, neboť jako stráže a&#160;jako ti, kdo v&#160;noci vyšli před stan, věděl i&#160;on o&#160;sněhovém loži. Kdyby však byla Marketa méně zoufalá, neztajila by pousmání nad touto pomocí. Vždyť byl Kristián tak útlý jako ona sama. Jak by chtěl státi proti Mikolášovi, jehož srdce je bez bázně?</p>
			<p class="MLP_text ParaOverride-1">Ubohá Marketa, nesdílela již trošičku divokost loupežníkovu?</p>
			<p class="MLP_text ParaOverride-1">Alexandra, pozorná na svého zajatce, obrátila se od kopy dětí a&#160;nemohla neviděti, že spolu ti tři rozmlouvají, přistoupila k&#160;nim, avšak právě v&#160;tu chvíli se rozlétla plachta a&#160;Kozlíkovi synové vybíhali ze stanu. Jejich tváře jsou zkřiveny vztekem, Kozlíkův hněv však všechny překonává. Všechny podmaňuje. Zastaví se ve svém běhu až před zajatci a&#160;spouští, jako by zapomněl, co mu včera Mikoláš tak poslušně říkal:</p>
			<p class="MLP_text ParaOverride-1">„Odkud se vzala ta děvka? Obujte jí škorně s&#160;hřebíky, ať si v&#160;nich běží za svým vojskem! Chtěl jsem, abys přivedl Lazara, proč jsi to nevykonal?“</p>
			<p class="MLP_text ParaOverride-1">Mikoláš odpovídá, že starý Lazar div na místě nezemřel. Odpovídá, ale nemůže neposlechnouti. Pacholci strhli slečniny střevíce a&#160;již připravují tři destičky, probíjejíce je hřeby. Marketa stojí ve sněhu bosa, již shledávají provaz, a&#160;tu se zajíkavě a&#160;polohlasem ozve německý zbrojnoš. Kozlík se směje, ale poslouchá.</p>
			<p class="MLP_text ParaOverride-1">„Urozený pan Kristián žádá, abys slečnu propustil, a&#160;chce ti za to dáti tolik peněz, oč požádáš.“</p>
			<p class="MLP_text ParaOverride-1">Loupežník neodpověděl a&#160;dva pacholci se hotovili přiložiti hrotnatou dlahu na holeň slečninu. Nezbývá než okamžik. Kristián lomí rukama a&#160;s&#160;ošklivostí se odvrací, chce odejíti, chce prchnouti, jakkoli neví, co si v&#160;lesích počne. Tak jak byl prostovlasý, rozběhne se směrem k&#160;houštině. Jak je útlý, jak je bláhový! Kozlík pokynul a&#160;jeden z&#160;chasníků jej srazí k&#160;zemi.</p>
			<p class="MLP_text ParaOverride-1">„K&#160;dílu! Konejte, co jsem rozkázal! K&#160;dílu, k&#160;dílu!“ křičí na dareby. Avšak před Marketou stojí Mikoláš; zvedne mučidla a&#160;zahazuje je daleko mezi smrčiny. Je hotov brániti milenku.</p>
			<p class="MLP_text ParaOverride-1">To byla nevídaná věc! Postaviti se proti svému pánu, proti vrchnosti, nad níž nebyl ustanoven ani král, ani biskup! Odporovati otci! Ostatní synáčkové se k&#160;němu sběhnou se zbraněmi.</p>
			<p class="MLP_text ParaOverride-1">Zasluhuje smrt, zasluhuje, aby jeho hlava byla naražena na hrot sudlice!</p>
			<p class="MLP_text ParaOverride-1">Ale tu přichází Alexandra a&#160;z&#160;hrozných křiků je slyšeti hlas, jenž opakuje: „Láska! Láska! Láska!“</p>
			<p class="MLP_text ParaOverride-1">Vážení pánové, Kozlík netrval na utracení svého syna, odpustil mu, neboť časy byly příliš neklidné. Spokojil se jen maličkým naučením. Ztrestal Mikoláše a&#160;Alexandru posměchem ostatních dítek a&#160;posměchem svých halamů. Spoutal v&#160;souvislý řetěz oba Němce, Marketu, Mikoláše a&#160;Alexandru. Spoutal je a&#160;nedovolil, aby se vzdálili z&#160;tábora. Sám však nasedl na kůň a&#160;vyjel v&#160;čele svých darebů.</p>
			<p class="MLP_text ParaOverride-1">Janův levoboček, který se jmenoval Simon, podkoní a&#160;jeden ze sluhů doslova utržených se šibenice, bděli nad ženami a&#160;střežili opuštěný tábor.</p>
			<p class="MLP_text ParaOverride-1">Loupežníci chtěli napadnouti pluk při pochodu a&#160;chtěli jej znepokojovati tak, aby se ani nezastavil, ani nedošel k&#160;jejich stanovišti. Kdoví, kdy se Kozlík vrátí, kdoví, nebudou-li všichni pobiti v&#160;zásecích, neboť Pivo není jen ledakdo a&#160;dovede si poraditi. To by v&#160;tom byl ďas, aby dvě stě vojáků nezatočilo s&#160;Kozlíkovou bandou! To se podíváme, kdo se bude naposledy smáti!</p>
			<p class="MLP_text ParaOverride-1">Král je přece jenom král! Jde-li po vsích ve jménu královském pět biřiců, tu se jim každý směje. Někteří z&#160;nich jsou sušší než věchýtek a&#160;jiní jsou vypaseni, jako bývají nájemci daní. Podobní žráči jsou k&#160;smíchu, avšak jakmile pronesou svoje zaklinadlo, schlípnete uši a&#160;jdete svou cestou.</p>
			<p class="MLP_text ParaOverride-1">Ve jménu krále! Panečku, to zvolání působí jako zvon, který vám strhuje při večerním Ave klobouk s&#160;hlavy.</p>
			<p class="MLP_text ParaOverride-1">To je ovšem pravda, Pivovi vojáci se podobají více maškarám než hrdinům, ale jejich praporec má barvy, které zastrašují i&#160;loupežníky. Kozlík může chviličku vzdorovati, aby mu věc nebyla tak trpká, avšak vésti válku? Dříve než se nadá, vzkřiknou mu do uší královo jméno. Je nasnadě, že přijde k&#160;rozumu a&#160;že mu vypadne loupežnický nůž z&#160;pěsti.</p>
			<p class="MLP_text ParaOverride-1">Někdy se přihází, že vojenská chasa, která je vzdálena svých žranic, osvědčuje na obrátku statečnost, již vdmychuje nouze. Stíná potom jako kat a&#160;není k&#160;zadržení.</p>
			<p class="MLP_text ParaOverride-1">Hejtmanovo vojsko mělo ještě před několika dny řemení v&#160;tříslech a&#160;meč mezi stehny; jedny řemeny v&#160;tříslech a&#160;druhé nad žaludkem. Chlapi nedopínali kabát a&#160;v&#160;klínku mezi šosy jim vykukovalo bříško šedavé jako bříško vrabečků. To byly časy! Ale nyní jim je zle a&#160;zle. Budou stateční? Jejich hněv a&#160;žádostivost hověziny slouží záměrům krále více než hejtmanovo povzbuzování. Kozlík je blízko, nuže, to bude pěkná bitva, neboť i&#160;loupežníci jsou odhodláni podejmouti se zápasu. Dají se do sebe se stejnou vlohou.</p>
			<p class="MLP_text ParaOverride-1">Avšak zanechme jich, nechť si nastavují nos proti větru, nechť jim severák ohýbá ušní boltec a&#160;rozplameňuje krev. Nechť vrhá jedny na kopí druhých, nechť si rozparují břicha, z&#160;nichž valem uniká potrhaná útroba. Zájem sličných paní se zajisté odnáší k&#160;líbezným příhodám milenců. K&#160;Alexandře a&#160;Kristiánovi, k&#160;nešťastné Marketě a&#160;kdoví, nemají-li drobet shovívavosti s&#160;tím proklatcem Mikolášem.</p>
			<p class="MLP_text ParaOverride-1">Nemohu zatajiti, že se ho rovněž dotkla láska.</p>
			<p class="MLP_text ParaOverride-1">Ach, ten nešťastník! Kdyby se byl otci neprotivil, mohl nyní seděti na koni, mohl nazítří uloupiti krásnější dívku, než je Lazarova slečna. Nikdo by mu nepřekážel a&#160;splnila by se mu všechna přání. Nyní stojí rozkročen, hlavu má málem na prsou a&#160;přivírá oči před tímto neštěstím. Je potemnělý, jako bývají hrozby, za ním se třpytí sněhová pláň, vůkol je krásný den a&#160;schyluje se k&#160;bitvě, ale Mikoláš je spoután a&#160;může jíti sotva krok co krok. Proboha! Vyčetl, že při neústupnosti Kozlíkově a&#160;při neústupnosti vlastní může zahynouti na tomto řetězu lásky. Styděl se za kolísající řadu, v&#160;níž dva Němci klinkají hlavami, nemohl snésti tlamatého obličeje zbrojnošova a&#160;byl by jej s&#160;chutí zabil. Mikoláš byl připoután k&#160;své sestře Alexandře, vedle ní stála Marketa a&#160;vedle Němci v&#160;takovém pořádku, že zbrojnoš stál na nejzazší pravici.</p>
			<p class="MLP_text ParaOverride-1">Bylo usouzeno, že dva a&#160;dva z&#160;této pětice se budou milovati, ale vizte je, jak jsou nedůvěřiví, jak uhrančivé pohledy na sebe metají. Ach, příznaky lásky, kdo má tolik jemnosti, aby rozeznal ruměnec hněvu od milostného uzardění! Vidím jen krev ve tváři, jen krev, ale, přisámbohu, to není nic nepatrného!</p>
			<p class="MLP_text ParaOverride-1">Ze všech těchto nešťastníků byl zajisté nejušlechtilejší Kristián. Zdálo se mu, že se Marketě přihodilo bezpráví, o&#160;svých příhodách smýšlel jinak.</p>
			<p class="MLP_text ParaOverride-1">„Sdílíme s&#160;ní nepřízeň osudu tak, jak nás k&#160;tomu zavazuje zdvořilost,“ řekl své duši, „sdílíme s&#160;ní nepřízeň osudu a&#160;Bůh nás za to někdy pochválí. Tito kobylkáři nejsou tak zpustlí, jak by se zdálo, hle, dva z&#160;nich, dcera a&#160;syn, kteří si zvolili ústrk a&#160;půst, aby mohli přispěti své přítelkyni.“</p>
			<p class="MLP_text ParaOverride-1">Kristián se chtěl s&#160;ostatními sděliti o&#160;tyto myšlenky a&#160;přiměl konečně sluhu, aby je přeložil do českého jazyka. Kdo mu však měl odpověděti, Mikoláš? Nikdy mu nepřišlo na mysl, aby užíval jazyka jinak než k&#160;rozkazům. Mlčel, jen ať si Kristián žvástá. Kdysi se říkalo, že se hněv podobá ptáku káněti, jež si zraňuje zobanem hruď. Okrouhlé oko mu vystupuje a&#160;jeho žlutý terček proniká krva­vé žilkoví, na krku mu vstalo peří, ale potvora sklání vždy znovu zoban plný krve. Je puzen vášní, jež provede svou, byť by mu stálo v&#160;cestě vlastní srdce.</p>
			<p class="MLP_text ParaOverride-1">Mikoláš nebyl o&#160;nic menší zuřivec, nemohl Marketě říci jediného slova. Mlčeli přecházejíce pláň od severu k&#160;jihu a&#160;když došli před loupežnickou skrýš, oslovila je paní Kateřina:</p>
			<p class="MLP_text ParaOverride-1">„Dobře se vám stalo, vy spratkové, proč jste Kozlíka rozhněvali, proč jste byli neposlušní! Dnes či zítra bude hejtman poražen a&#160;vrátíme se na Roháček. Bojím se však, že půjdeme bez vás. Budete hladověti, jak se sluší na nezdary, avšak doposud mi nikdo nerozkázal, abych vám nedala jísti. Máme něco mléka a&#160;masa, vezměte, ale hajdy, hajdy od stavení, ať si nestržím výtku, že chci něco jiného než Kozlík. Ach, vy hrdopýškové, Bohu a&#160;nám se líbí, abyste pykali za svá provinění. Jděte, kliďte se k&#160;ohni.“</p>
			<p class="MLP_text ParaOverride-1">Na to vyzvání se průvod otáčí od středu mýtiny, levoboček přihodí několik polen do ohně a&#160;podá Mikolášovi nádobu s&#160;mlékem. Je třeba, aby mu ji přidržel před ústy, avšak zbojník odvrací hlavu. Nikdo nepije a&#160;nikdo nejí, leč Kristián a&#160;zbrojnoš Reiner. Toho pohoršení! Mikoláš škube za své pouto, aby jim vyrazil nádobu od žravých úst. A&#160;podaří se mu to! Již má levici volnou, již hrdlí nešťastníka a&#160;již všechny odvléká do nejzazšího kouta tábora. Tam se Reiner uložil na sníh a&#160;Kristián k&#160;němu přiklekl. Pokud setrvávali v&#160;této poloze, nebylo vyhnutí, než aby se obě dívky schýlily, jedna tak učinila o&#160;dílec a&#160;druhá o&#160;dva dílce. Mikoláš však hledí do lesa a&#160;praví:</p>
			<p class="MLP_text ParaOverride-1">„Ten, kdo nás přivázal, má právo trestati po libosti, sdílíme teď s&#160;vámi nepohodlí vazby, ale kdo je ten bloud, který doufá dojíti Kozlíkova odpuštění zároveň s&#160;jeho synem a&#160;dcerou? Kdo jste vy, chamradi, tak živá na mísu?“</p>
			<p class="MLP_text ParaOverride-1">„Pane,“ odpověděl Reiner, „Kristián, jehož jste se neprávem a&#160;na vlastní škodu zmocnili, je říšský hrabě. Řekl jsem o&#160;tom vašemu otci, avšak nic nedbá a&#160;ničeho si nevšímá. Jedná bez rozumu, neboť sám císař se bude ptáti po tomto zajatci. Váš král se rozhněvá a&#160;přikáže, aby srazili hlavu všem, kdo činili Kristiánovi příkoří.“</p>
			<p class="MLP_text ParaOverride-1">„Ať se děje, co se děje, Kozlík se nebojí,“ řekl Mikoláš. „A&#160;pokud jde o&#160;trest na hrdle? Bůh mu udělil takovou pevnost, že se směje rozsudkům. Kozlíka bude nesnadno přivésti ke katovu špalku. Avšak kdo ochrání tebe? Nestíhal jsi Kristiána dříve, než jej Jan přivedl na Roháček?“</p>
			<p class="MLP_text ParaOverride-1">„Nejsem leč biskupův sluha a&#160;činím nyní, seč jsem, abych ho ochránil,“ odpověděl Reiner a&#160;jal se vypravovati Kristiánův příběh.</p>
			<p class="MLP_text ParaOverride-1">Slyšte tlachavého vypravěče, který rozděluje vratkou pozornost mezi řeč a&#160;strázeň.</p>
			<p class="MLP_text ParaOverride-1">„V&#160;německém městě Henavě sídlí biskup, jemuž se zlíbilo založiti na vršíčcích, zvaných <span class="MLP_znak_kurziva_11b">Vršky ostrovní</span>, klášter. Podjal se prvých prací a&#160;prosil pány, aby zároveň s&#160;ním sloužili tomuto záměru. Hrabě Kristián, otec tohoto urozeného vězně, byl horlivější než ostatní a&#160;zaručil klášteru důchod. Byl hotov zříditi oltář chrámový a&#160;vedle toho se zavázal, že do všech oken a&#160;podél všech schodišť zasadí kované mříže. Zajisté by byl dostál svému slovu, avšak převorové a&#160;převorky starých klášteru přišli k&#160;biskupovi s&#160;nářkem, že jejich řeholníci nemají co dáti do úst a&#160;že je biskup dočista ožebračí, setrvá-li při svém úmyslu. Stavěli mu před oči sváry a&#160;žehravost mnichů tam, kde horlivost zakladatelů byla větší než horlivost dárců.</p>
			<p class="MLP_text ParaOverride-1">Ke klášteru přísluší zboží, jinak se věc mine cílem a&#160;ještě je div, nepřivodí-li se pohoršení.</p>
			<p class="MLP_text ParaOverride-1">Můj biskup uvažoval a&#160;nakonec dal opatům za pravdu. Rozhodl se, že přenese svůj úmysl do vzdálenější krajiny a&#160;odložil jej. Asi dvanáct mil na jih od biskupského sídla leží utěšená krajina, kterou protéká potok. Na hony cesty není vůkol kláštera. V&#160;údolích a&#160;na mírných svazích leží bohaté statky a&#160;městečka, slynoucí řemesly. Můj pán byl rozhodnut vystavěti klášter v&#160;těchto končinách, ale doposud nepospíchal. Založil sad a&#160;dvorská stavení. Nyní bylo na hraběti Kristiánovi, aby splnil, k&#160;čemu se uvázal. Ale neměl se k&#160;tomu.</p>
			<p class="MLP_text ParaOverride-1">Sliboval jsem obdarovati klášter, nikoliv biskupa, vzkazoval mému pánovi, co mi sejde po prasečincích, které si staví? Nedám mu nic a&#160;nic!</p>
			<p class="MLP_text ParaOverride-1">Opakoval toto slovo tak často, že se biskup rozlítil a&#160;počal mu škoditi. Nazval jej křivopřísežníkem a&#160;ze všech sil hraběte nutil, aby podle závazku složil peníze. Čeleď biskupská a&#160;čeleď hraběcí sváděli šrůtky a&#160;nejeden chlap si stržil pěknou ránu.</p>
			<p class="MLP_text ParaOverride-1">Konečně se mému pánu doneslo, že se mladý hrabě vrací ze Švábska. Zvěděl, kdy dojede do Prahy a&#160;kdy se opět vydá dále. To byla vhodná příležitost, aby získal rukojmí pro svůj dluh. Rozkázal, abychom stáli při silnici a&#160;polapili Kristiána, dříve než překročí říšskou hranici.</p>
			<p class="MLP_text ParaOverride-1">Jsem jist, že by mu biskup nezkřivil vlasu, kdyby se to bylo stalo. Žel, poslechl jsem svého pána, vyjel jsem z&#160;domu v&#160;spravedlivé věci kláštera a&#160;hle, jsem zajat a&#160;zraněn. Tato zkouška je těžší, než si zasluhuji.“</p>
			<p class="MLP_text ParaOverride-1">Vzácní pánové, za této řeči uplynulo daleko více času, než pouhá hodina. V&#160;pomlkách sál biskupův zbrojnoš na své ruce a&#160;vzdychal a&#160;stenal. Nescházelo mnoho, aby se dal do vyhrožování. Mikoláš nebyl zvědavý na osudy takového chudinky, takového broučka, jenž ať dělá co dělá, neplechu nebo dobré skutky, vždycky je bez viny a&#160;bez zásluhy. Mohl jej umlčeti, avšak slečna Alexandra si přála, aby mluvil.</p>
			<p class="MLP_text ParaOverride-1">Již se smrákalo, vězňové byli trápeni potřebou, jež doléhá na naši přirozenost. Co činiti? Mikoláš se nezdráhal, avšak Lazarová a&#160;Kristián zakoušeli muku, o&#160;níž jen stěží můžeme uvěřiti, že má tak nepatrnou příčinu.</p>
			<p class="MLP_text ParaOverride-1">Nastal soumrak, noc a&#160;opět ráno.</p>
			<p class="MLP_text ParaOverride-1">Před polednem se vrátil Kozlík z&#160;výpravy. Spěchal, neboť jeho lidé a&#160;jeho zvířata potřebovala odpočinku. Dříve však než sám sesedl, vyptal se Simona, jak prošla noc a&#160;je-li okolí tábora bezpečno. Potom se rozpomenul na své zajatce.</p>
			<p class="MLP_text ParaOverride-1">Hle, Mikoláš má volnou levici a&#160;nic mu není snazšího, než aby přerval pouto a&#160;byl svoboden.</p>
			<p class="MLP_text ParaOverride-1">Kozlík se smiřuje, neboť kdo by nebyl polichocen takovou poslušností? Přetíná provaz a&#160;nechává spadnouti řetězy.</p>
			<p class="MLP_text ParaOverride-1">„Jdi, ujmi se své práce,“ praví synáčkovi, „to bylo na pamětnou, aby ses mě bál. Jdi, avšak co učiníme s&#160;Marketou Lazarovou a&#160;s&#160;Němci?“</p>
			<p class="MLP_text ParaOverride-1">„Nedbej jich, či je utrať, či je pusť na svobodu, a&#160;za Marketu prosím co nejsnažněji. Dej mi ji!“</p>
			<p class="MLP_text ParaOverride-1">Kozlík přisvědčuje, Kozlík souhlasí. Je mu lhostejné, co se se slečnou stane, avšak Kristiána ani Reinera nepropustí. Mohli by prozraditi jeho skrýši.</p>
			<p class="MLP_text ParaOverride-1">Alexandra poodchází a&#160;tu je líbezno viděti, jak se stydí, jak se po očku dívá za Kristiánem a&#160;jak mu kyne, aby ji následoval. Trest je přetrpěn, kdo má odvahu, aby se hněval déle než Kozlík. Alexandra je nejsličnější z&#160;dívek a&#160;přísluší jí mnohá výhoda. Vešla do stanu a&#160;přináší kouřící mísu.</p>
			<p class="MLP_text ParaOverride-1">Když ji podávala Kristiánovi, dotkla se jeho ruky. Německý hrabě jí s&#160;povděkem a&#160;Alexandra je šťastna. Rád by jí něco řekl, odstrkuje svůj oběd, miska padá a&#160;rozbíjí se na dva kusy. Shýbají se a&#160;jejich hlavy se dotknou. Oh, té řezavosti, jež je v&#160;letmých dotecích milenců! Dukát za jediné slovo! Žel, Kristián neumí než opakovati Alexandřino jméno a&#160;říká je tak, až mu vytrysknou slzy. Políbili se.</p>
			<p class="MLP_text ParaOverride-1">Kristián je opět sám a&#160;diví se a&#160;vzpomíná si, jak je jeho přítelkyně krásná. Krásná a&#160;statečná. Po celou dobu jejich věznění nezavzdychla, stála podpírajíc Marketu a&#160;sotva zavadila očima o&#160;rytíře, avšak ten pohled padá jako síť. Je ztracen, je přitahován k&#160;této divošce. Ach, proč si raději nezamiloval Marketu Lazarovu! Je mírná, je plačící a&#160;podobá se šlechtičnám, jež pobývají při dvorech.</p>
			<p class="MLP_text ParaOverride-1">Stalo se, že mu Bůh určil tuto tmavovlásku. „Reinere, můj Reinere,“ praví přešťastný vězeň, „jakými příhodami jsme navštíveni! Přál bych si, aby se vrátila noc, za níž jsme byli uvázáni týmž řetězem, přál bych si, aby neskončilo toto zajetí.“</p>
			<p class="MLP_text ParaOverride-1">„Pane,“ odpověděl zbrojnoš, „Bůh ví, že s&#160;vámi smýšlím lépe, než vlastní srdce. Zanechte té čarodějky, nevidím při vás žádné štěstí. Jdětež! Štěstí u&#160;skotáků a&#160;loupežníků! Má-li lítice o&#160;něco delší vlas, než se vyskytuje v&#160;Němcích, je to jen proto, aby lépe skryla svůj hmyz. Je přiboudlá jako kovář a&#160;silná jako kovář. Vemte si naučení z&#160;mého neštěstí. Vizte, přišel jsem o&#160;ruku a&#160;vy ztrácíte hlavu o&#160;své vůli. Každé náhlé vzplanutí je bláhové, ale toto dvojnásob. Uvažoval jste, co by řekl hrabě vaší volbě a&#160;co by jí řekla paní hraběnka?“</p>
			<p class="MLP_text ParaOverride-1">Ale Kristián chvalořečil dál své přítelkyni a&#160;místo aby odpovídal, mluvil jen o&#160;tom, jak je krásná. Prosím vás, bylo mu devatenáct let.</p>
			<p class="MLP_text ParaOverride-1">Nyní mi jde o&#160;to, abych uvedl omluvu pro Mikoláše, avšak nenalézám nic, leč jeho divokost. Bylo to pošetilé očekávati, že se z&#160;loupežníka stane naráz beránek. Nikoliv, láska jej rozplameňovala k&#160;novým násilnostem. Tento cit je planým důvodem k&#160;hříchu. Mikoláš jej měl přijímati s&#160;pokorou, měl děkovati Bohu za to, že mu dopřává, aby cítil tak výrazně svoji duši. Láska je lék od násilí a&#160;klíček k&#160;tajemství světa, který náš Pán udílí jen těm, v&#160;nichž se mu zalíbilo. Snad se někdy usmál na Mikoláše, vida jeho vojenský mrav. Kdysi spal náš chlapík v&#160;poli, maje ruce složeny na luku sedla. Zdál se mu líbezný sen a&#160;věru není nemožno, že se mu za jeho ryzost nyní dostává tak velikého štěstí. Ach, obdarovati hříšníka! Cítí se přeblažen, únava noci s&#160;něho padá. Nelení a&#160;nemá pokoje, dokud se neshledá s&#160;Marketou Lazarovou. Nešťastná slečna opět pláče. Obejme ji a&#160;noc třetí plyne jako noc prvá.</p>
		</div>
</body>
</html>