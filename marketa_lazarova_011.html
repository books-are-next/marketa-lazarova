<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Hlava pátá">
    <meta name="apple-mobile-web-app-capable" content="yes">
    <title>Hlava pátá</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./marketa_lazarova_010.html">
    <link rel="next" href="./marketa_lazarova_012.html">
    <meta name="nb-order" content="6">
    <link rel="self" href="marketa_lazarova_011.html">
    <meta name="nb-identifier" content="vancura-marketa-lazarova-0054bd5">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2208" data-nb-chars="13284">
    <nav role="doc-toc">
      <ul class="plain section">
        <li><a href="marketa_lazarova_006.html">Věnování</a></li>
        <li><a href="marketa_lazarova_007.html">Hlava první</a></li>
        <li><a href="marketa_lazarova_008.html">Hlava druhá</a></li>
        <li><a href="marketa_lazarova_009.html">Hlava třetí</a></li>
        <li><a href="marketa_lazarova_010.html">Hlava čtvrtá</a></li>
        <li><a href="marketa_lazarova_011.html">Hlava pátá</a></li>
        <li><a href="marketa_lazarova_012.html">Hlava šestá</a></li>
        <li><a href="marketa_lazarova_013.html">Hlava sedmá</a></li>
        <li><a href="marketa_lazarova_014.html">Hlava osmá</a></li>
        <li><a href="marketa_lazarova_015.html">Hlava devátá</a></li>
        <li><a href="marketa_lazarova_016.html">Hlava desátá</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./marketa_lazarova_010.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="10"><span class="idea" data-nb-ref-number="1" id="idea1" data-nb-words="2" data-nb-chars="10">Hlava pátá</span></h1>
        <section>
          <p class="chunk" data-nb-ref-number="2" data-nb-words="97" data-nb-chars="589"><span class="idea" data-nb-ref-number="2" id="idea2" data-nb-words="97" data-nb-chars="589">Pozornost, kterou skýtáte těmto příhodám, nechť se&nbsp;vrátí znovu do&nbsp;bitvy k&nbsp;onomu okamžiku, kdy Mikoláš se&nbsp;svými lidmi přepadl část hejtmanova vojska. Vzpomínáte si, že&nbsp;hrabě Kristián a&nbsp;Lazar byli zajati v&nbsp;jednu chvíli. Nuže, co&nbsp;se&nbsp;s&nbsp;nimi stalo? Vzácní pánové, oba starci klusali podle koní majíce na&nbsp;krku smyčku. Loupežníci se&nbsp;pranic neohlíželi, že&nbsp;se&nbsp;provaz napíná, a&nbsp;spěchali za&nbsp;svým cílem. Pomoz Bůh nešťastným dědečkům! Nikdo s&nbsp;nimi nemá slitování. A&nbsp;přece! Mikoláš se&nbsp;ohlédl a&nbsp;vida je&nbsp;pokryty blátem a&nbsp;sněhem (neboť padali jako děti nenavyklé chůzi), poručil, aby přeťali jejich pouto.</span></p>
          <p class="chunk" data-nb-ref-number="3" data-nb-words="6" data-nb-chars="40"><span class="idea" data-nb-ref-number="3" id="idea3" data-nb-words="6" data-nb-chars="40">„Řekni mi&nbsp;svoje jméno,“ děl Kristiánovi.</span></p>
          <p class="chunk" data-nb-ref-number="4" data-nb-words="101" data-nb-chars="601"><span class="idea" data-nb-ref-number="4" id="idea4" data-nb-words="101" data-nb-chars="601">Hrabě mu&nbsp;odpověděl vkládaje do&nbsp;svého hlasu všechnu naději. Tu&nbsp;se&nbsp;stalo, že&nbsp;se&nbsp;loupežník rozpomněl na&nbsp;noc, již prodlel v&nbsp;poutech. Zjevil se&nbsp;mu&nbsp;řetěz vězňů, mladičký Kristián a&nbsp;Marketa Lazarová. Byl šťasten jako rybář, jehož síť se&nbsp;naplnila. Byl šťasten, že&nbsp;se&nbsp;věci změnily, že&nbsp;vleče mezi svými hřebci ty, kdož jsou očekáváni. Vracel se&nbsp;jako muž, který přináší dar. Byl šťasten a&nbsp;obrátil Lazarovu hlavu k&nbsp;sobě, opakuje Marketino jméno. Avšak Lazar byl blízek pláči. „Dejte jim koně,“ děl vposled udivený loupežník, „dejte jim koně, ať&nbsp;se&nbsp;rozveselí, dejte jim jísti, dejte jim vše, co&nbsp;jejich srdce ráčí!“</span></p>
          <p class="chunk" data-nb-ref-number="5" data-nb-words="30" data-nb-chars="186"><span class="idea" data-nb-ref-number="5" id="idea5" data-nb-words="30" data-nb-chars="186">Ach, vy&nbsp;blázne, copak to&nbsp;máte ve&nbsp;svém pytli? Ohryzanou kost! Cítíte se&nbsp;bohat rozdávaje a&nbsp;spravedlnost rozšiřuje vaše čelo. Vy&nbsp;bloude, váš výklad zkrušuje čtenáře, který zná lidské mysli.</span></p>
          <p class="chunk" data-nb-ref-number="6" data-nb-words="35" data-nb-chars="224"><span class="idea" data-nb-ref-number="6" id="idea6" data-nb-words="35" data-nb-chars="224">Slýchávám, že&nbsp;jsou mořští živočichové, kteří vůkol sebe zbarvují vodu tak, že&nbsp;je&nbsp;po&nbsp;chvilce modrá či&nbsp;růžová či&nbsp;hnědá. Barviti moře! Barviti čas! Jakže? Nepropůjčuje duch svůj odstín lidským skutkům? Kdeže jest čirost pravdy?</span></p>
          <p class="chunk" data-nb-ref-number="7" data-nb-words="47" data-nb-chars="319"><span class="idea" data-nb-ref-number="7" id="idea7" data-nb-words="47" data-nb-chars="319">Jistota, s&nbsp;níž jsem počal vypravovati, se&nbsp;ztrácí a&nbsp;věru již nevím, smím-li přikyvovati jarosti loupežníků, neboť Lazar pláče. Smrt ve&nbsp;rvačkách nerozteskňuje, slzičky milenek, které oplakávají panenství, vámi nehnou, avšak nářek starců? Není to&nbsp;vaše pře? Nebyla vaše naděje vykradena právě tak jako naděje tohoto Lazara?</span></p>
          <p class="chunk" data-nb-ref-number="8" data-nb-words="26" data-nb-chars="162"><span class="idea" data-nb-ref-number="8" id="idea8" data-nb-words="26" data-nb-chars="162">Básník, jehož se&nbsp;znovu dovolávám, řekl, že&nbsp;se&nbsp;mnozí z&nbsp;nás podobají povříslu, které zachovává tvar a&nbsp;podobu kruhu, jako by&nbsp;dosud obkružovalo pás ztraceného snopku.</span></p>
          <p class="chunk" data-nb-ref-number="9" data-nb-words="46" data-nb-chars="303"><span class="idea" data-nb-ref-number="9" id="idea9" data-nb-words="46" data-nb-chars="303">Věru nevím, jak se&nbsp;věc zalíbí poraženeckému vkusu, ani jak se&nbsp;zavděčím mudrcům u&nbsp;kamen, ale přidržuji se&nbsp;Mikoláše, přidržuji se&nbsp;toho sveřepého chlapa, abych pocítil nádherné žilobití pod jeho kůží. Nastokrát žel všech nešťastných, avšak tomuto vypravování se&nbsp;zalíbilo v&nbsp;Mikolášovi, ať&nbsp;je&nbsp;třeba ukrutník.</span></p>
          <p class="chunk" data-nb-ref-number="10" data-nb-words="138" data-nb-chars="825"><span class="idea" data-nb-ref-number="10" id="idea10" data-nb-words="138" data-nb-chars="825">Když byli loupežníci již blízko tábora, sesedli s&nbsp;koní a&nbsp;stoupali do&nbsp;příkrého vrchu. Již je&nbsp;zhlédla Kozlíkova stráž. Již je&nbsp;slyšeti hluk zbojníků. Hrabě poslouchal a&nbsp;rozeznávaje veselost v&nbsp;těchto zvucích, nabýval znovu naděje. Přidal trošíčku do&nbsp;kroku a&nbsp;předešel Lazara, který na&nbsp;rozdíl od&nbsp;tohoto otce váhal. Chudinku stisňoval loupežnický hluk, byl věru strach, že&nbsp;se&nbsp;Marketě vede zle. Vážení pánové, dočista nevím, jak se&nbsp;přihází, že&nbsp;vraha děsívá vražda a&nbsp;zloděje zlodějny. Lazar byl přece poberta, Bůh ví, kolik posmejčil dukátů a&nbsp;kolik objal dívek, když byl ještě mlád, ale teď z&nbsp;upřímného srdce vzývá Ježíše Krista a&nbsp;volá po&nbsp;královských zákonech. Nechť si&nbsp;však je&nbsp;takový či&nbsp;onaký, slyšeli jste jej mluviti. Nyní je&nbsp;řada na&nbsp;hraběti Kristiánovi. Ať&nbsp;se&nbsp;zvedne a&nbsp;ať dí&nbsp;svému synovi i&nbsp;loupežníkům vše, co&nbsp;se&nbsp;jim rozhodl říci.</span></p>
          <p class="chunk" data-nb-ref-number="11" data-nb-words="37" data-nb-chars="218"><span class="idea" data-nb-ref-number="11" id="idea11" data-nb-words="37" data-nb-chars="218">„Můj synu,“ pravil přemáhaje bolest, „nalézám tě&nbsp;na&nbsp;zlověstném místě jako pekelníka, nalézám tě&nbsp;nezraněna a&nbsp;bez pout. Vidím jasně a&nbsp;rozeznávám jasně? Jsi to&nbsp;ty? Jakási běhna se&nbsp;dotýká tvého ramene a&nbsp;co chvíli tě&nbsp;líbá.“</span></p>
          <p class="chunk" data-nb-ref-number="12" data-nb-words="41" data-nb-chars="264"><span class="idea" data-nb-ref-number="12" id="idea12" data-nb-words="41" data-nb-chars="264">Mladý hrabě odpověděl tak, že&nbsp;z&nbsp;jeho odpovědi snadno poznáváme nevinnost mladistvých lásek a&nbsp;tělesného obcování. „Tatínku, ty&nbsp;jsi se&nbsp;zmýlil!“ řekl Kristián, „to není nikdo jiný než Alexandra! Je&nbsp;to&nbsp;moje žena.“ Jak snadno uzavíráme sňatky, je-li nám devatenáct let.</span></p>
          <p class="chunk" data-nb-ref-number="13" data-nb-words="123" data-nb-chars="705"><span class="idea" data-nb-ref-number="13" id="idea13" data-nb-words="123" data-nb-chars="705">Chtěli byste slyšeti, co&nbsp;na&nbsp;to&nbsp;odpověděl starý pán? Rozumí se, že&nbsp;lál a&nbsp;že se&nbsp;synáčka pěkně zřekl. Vidím, jak se&nbsp;mu&nbsp;otřásají ramena a&nbsp;jak jím zmítá hněv a&nbsp;samolibost starců. Co&nbsp;naplat, svět nic nedá na&nbsp;jeho rozvahu ani na&nbsp;zlost. Stalo se, že&nbsp;je&nbsp;Alexandra těhotná. Nezaměňujte věci života za&nbsp;vřavu hříchu, nestrašte milenců! Hle, Kristián neví, co&nbsp;by&nbsp;odpověděl, stydí se, a&nbsp;Alexandra je&nbsp;tichá, je&nbsp;tichá a&nbsp;čeká, co&nbsp;se&nbsp;stane. Potlačuje svou hrdost a&nbsp;slyší chvatný krok hněvu, jenž jde blíž a&nbsp;blíž. Ještě jen maličko milenec pochybí, stařec maličko zvedne ruku a&nbsp;Alexandřin obušek dopadne na&nbsp;jejich hlavy. Věřte mi, že&nbsp;se&nbsp;zlomí tou ranou, neboť Alexandra je&nbsp;loupežnická dívka a&nbsp;dobře vládne zbraní loupežníků.</span></p>
          <p class="chunk" data-nb-ref-number="14" data-nb-words="27" data-nb-chars="165"><span class="idea" data-nb-ref-number="14" id="idea14" data-nb-words="27" data-nb-chars="165">Bylo rozkoší viděti, jak postihuje smysl cizí řeči, bylo rozkoší viděti, jak jí&nbsp;stoupá krev do&nbsp;tváře, bylo rozkoší viděti její paži, rameno a&nbsp;zápěstí. Je&nbsp;připravena.</span></p>
          <p class="chunk" data-nb-ref-number="15" data-nb-words="20" data-nb-chars="107"><span class="idea" data-nb-ref-number="15" id="idea15" data-nb-words="20" data-nb-chars="107">V&nbsp;tu chvíli Kozlík a&nbsp;Lazar právě domluvili a&nbsp;Kozlík se&nbsp;chce otázati Kristiána a&nbsp;volá sem i&nbsp;biskupova sluhu.</span></p>
          <p class="chunk" data-nb-ref-number="16" data-nb-words="14" data-nb-chars="87"><span class="idea" data-nb-ref-number="16" id="idea16" data-nb-words="14" data-nb-chars="87">„Pověz ve&nbsp;svém jazyku, že&nbsp;chci, aby hrabě odpovídal, proč chodí s&nbsp;hejtmanovým vojskem.“</span></p>
          <p class="chunk" data-nb-ref-number="17" data-nb-words="27" data-nb-chars="165"><span class="idea" data-nb-ref-number="17" id="idea17" data-nb-words="27" data-nb-chars="165">Alexandra se&nbsp;nadála, že&nbsp;vyslechne dobrou omluvu a&nbsp;váhá s&nbsp;pomstou. Všichni poslouchají a&nbsp;tři Němci, střídajíce se&nbsp;v&nbsp;řeči, rozprávějí mezi sebou. Nyní pak mluví sluha:</span></p>
          <p class="chunk" data-nb-ref-number="18" data-nb-words="44" data-nb-chars="271"><span class="idea" data-nb-ref-number="18" id="idea18" data-nb-words="44" data-nb-chars="271">„Pane, hrabě Kristián přichází s&nbsp;královským listem. Král káže, aby hejtmané a&nbsp;města a&nbsp;vesnický lid a&nbsp;všichni, kdo mu&nbsp;jsou povinni poslušností, byli hraběti ku&nbsp;pomoci. Hledá svého syna. Hledal jej dlouho a&nbsp;nalezl právě u&nbsp;tebe. Nebude ti&nbsp;odpovídati, dokud jej nepropustíš.“</span></p>
          <p class="chunk" data-nb-ref-number="19" data-nb-words="78" data-nb-chars="435"><span class="idea" data-nb-ref-number="19" id="idea19" data-nb-words="78" data-nb-chars="435">„Král,“ řekl opět Kozlík, „je pánem nás všech, ale válka je&nbsp;pánem králů. Válka je&nbsp;soudcem mojí pře. Viděl jsi biřice, který mě&nbsp;hledal s&nbsp;půhonem, či&nbsp;vojáky? Nebuď pyšnější, než se&nbsp;zajatci sluší. Rozbiji pluk a&nbsp;budu mluviti s&nbsp;královými vyjednavači před Boleslavi. Možná, že&nbsp;budu poražen a&nbsp;zabit, nevíme, co&nbsp;nás čeká. Stane se&nbsp;po&nbsp;právu vítěze, avšak ty&nbsp;roztrhni a&nbsp;pusť svůj list, ať&nbsp;jej unáší vítr. Řekl jsem, že&nbsp;je&nbsp;válka a&nbsp;nemám písaře.“</span></p>
          <p class="chunk" data-nb-ref-number="20" data-nb-words="26" data-nb-chars="150"><span class="idea" data-nb-ref-number="20" id="idea20" data-nb-words="26" data-nb-chars="150">Tu&nbsp;se&nbsp;Alexandře vysmekl obušek z&nbsp;ruky, nechť si&nbsp;leží, kam dopadl. Byla si&nbsp;jista svým Kozlíkem, jenž nepopustí a&nbsp;odvrátí od&nbsp;dcerušky neštěstí i&nbsp;pohanu.</span></p>
          <p class="chunk" data-nb-ref-number="21" data-nb-words="21" data-nb-chars="135"><span class="idea" data-nb-ref-number="21" id="idea21" data-nb-words="21" data-nb-chars="135">Hrabě se&nbsp;skrze svého sluhu opět otázal, co&nbsp;pán loupežníků zamýšlí učiniti s&nbsp;poddanými císaře, a&nbsp;Kozlík mu&nbsp;odpověděl týmž prostředníkem:</span></p>
          <p class="chunk" data-nb-ref-number="22" data-nb-words="22" data-nb-chars="124"><span class="idea" data-nb-ref-number="22" id="idea22" data-nb-words="22" data-nb-chars="124">„Král vládne krajem až&nbsp;k&nbsp;pomezí. V&nbsp;tomto lese, který je&nbsp;můj, uslyšíš jeho trouby, avšak co&nbsp;vím o&nbsp;císaři? Nic! Neposlouchám!“</span></p>
          <p class="chunk" data-nb-ref-number="23" data-nb-words="36" data-nb-chars="210"><span class="idea" data-nb-ref-number="23" id="idea23" data-nb-words="36" data-nb-chars="210">Hrabě Kristián byl vzteklý muž a&nbsp;nad jiné vyhlášený hrdopýšek, rozhněval se&nbsp;a&nbsp;hněv ho&nbsp;vrhal proti Kozlíkovi, jako nás vrhá hlad na&nbsp;sýpky. Mluvil páté přes deváté a&nbsp;věru se&nbsp;nesluší, abychom poslouchali, co&nbsp;říká.</span></p>
          <p class="chunk" data-nb-ref-number="24" data-nb-words="41" data-nb-chars="246"><span class="idea" data-nb-ref-number="24" id="idea24" data-nb-words="41" data-nb-chars="246">Nyní však nastala chvíle Alexandřina milence; pobádán ostruhou otcova hněvu chtěl něco říci, ale sluha se&nbsp;zdráhal opakovati to, co&nbsp;si&nbsp;přál. Jak se&nbsp;zachová? Políbil svou milenku na&nbsp;ústa, vzal meč a&nbsp;stojí po&nbsp;Kozlíkově boku. Je&nbsp;zajedno s&nbsp;loupežníky.</span></p>
          <p class="chunk" data-nb-ref-number="25" data-nb-words="37" data-nb-chars="229"><span class="idea" data-nb-ref-number="25" id="idea25" data-nb-words="37" data-nb-chars="229">Starému hraběti svázali ruce. Stál opodál svého syna, který překládá zbraň z&nbsp;pravice do&nbsp;levice a&nbsp;hledá tiché slovíčko usmíření. Je&nbsp;viděti Lazara a&nbsp;Marketu Lazarovu. Hle, truchlivý výjev, hle, zhřešivší dceru a&nbsp;otce, jenž jí&nbsp;klne.</span></p>
          <p class="chunk" data-nb-ref-number="26" data-nb-words="38" data-nb-chars="234"><span class="idea" data-nb-ref-number="26" id="idea26" data-nb-words="38" data-nb-chars="234">Náš duch je&nbsp;tak snadno šálen. Rozpoznávám vzrůstající přátelství pro oba starce, ale není křivda, která se&nbsp;jim děje, klam? Zasluhují lepšího osudu? Ach, cožpak my&nbsp;víme, jest však nad pochybu, že&nbsp;jeden byl licoměrník a&nbsp;druhý hnidopich.</span></p>
          <p class="chunk" data-nb-ref-number="27" data-nb-words="54" data-nb-chars="333"><span class="idea" data-nb-ref-number="27" id="idea27" data-nb-words="54" data-nb-chars="333">Za&nbsp;nedlouhou chvíli po&nbsp;těchto rozmluvách a&nbsp;nedlouho potom, co&nbsp;byl Lazar odešel, uviděla Kozlíkova stráž, že&nbsp;se&nbsp;blíží vojsko. Loupežníci na&nbsp;obrátku zapomněli na&nbsp;zajatce a&nbsp;s&nbsp;křikem a&nbsp;spěcháním se&nbsp;měli k&nbsp;bitvě. Jejich srdce přihořívala horlivostí. Již je&nbsp;viděti jízdu, již se&nbsp;královská pěchota řadí pod návrším a&nbsp;zaznívá hlasatelův roh.</span></p>
          <p class="chunk" data-nb-ref-number="28" data-nb-words="53" data-nb-chars="306"><span class="idea" data-nb-ref-number="28" id="idea28" data-nb-words="53" data-nb-chars="306">Zbojníci tisknou úžeji své zbraně, luk k&nbsp;prsům, meče na&nbsp;tváře. Dech lítice jim zkalil rytířská hledí a&nbsp;po jejich brni bych mohl psáti prstem. Slyšte, lučištník se&nbsp;dotkl tětivy, jež zní jako muška vašich snů, jako čekání a&nbsp;bzukot kostky, která v&nbsp;hernách se&nbsp;otáčí kolem vlastní osy. Vypadněte již proti sobě.</span></p>
          <p class="chunk" data-nb-ref-number="29" data-nb-words="9" data-nb-chars="48"><span class="idea" data-nb-ref-number="29" id="idea29" data-nb-words="9" data-nb-chars="48">Vypravování se&nbsp;vrací k&nbsp;tomu, co&nbsp;již bylo řečeno.</span></p>
          <p class="chunk" data-nb-ref-number="30" data-nb-words="7" data-nb-chars="31"><span class="idea" data-nb-ref-number="30" id="idea30" data-nb-words="7" data-nb-chars="31">Nyní se&nbsp;stane vše, co&nbsp;se&nbsp;stalo.</span></p>
          <p class="chunk" data-nb-ref-number="31" data-nb-words="73" data-nb-chars="444"><span class="idea" data-nb-ref-number="31" id="idea31" data-nb-words="73" data-nb-chars="444">Ušlechtilý Pivo se&nbsp;blíží k&nbsp;pahorku a&nbsp;tasí meč, meč králův. Srdce starého hraběte Kristiána se&nbsp;šíří. Vizte s&nbsp;ním tu&nbsp;dobrou pěchotu. Jejich břicha vydechují zároveň s&nbsp;hrudí jako břicha mlynářů a&nbsp;břicha příslušníků jiných počestných cechů. Mají mastné kapsy a&nbsp;kolem límců políčka potu. Jsou švarní jako krčmář od&nbsp;svatého Apolináře. Toť vojenský lid, v&nbsp;němž se&nbsp;hraběti zalíbilo. Toť lid nesoucí ve&nbsp;svém volátku naději, tak jako ptactvo nosívá zrní.</span></p>
          <p class="chunk" data-nb-ref-number="32" data-nb-words="15" data-nb-chars="90"><span class="idea" data-nb-ref-number="32" id="idea32" data-nb-words="15" data-nb-chars="90">Ach, vy&nbsp;pupkáči, vy&nbsp;měchy křiků a&nbsp;chrápajícího spánku, jak jste líbezní! Jaká záruka práv!</span></p>
          <p class="chunk" data-nb-ref-number="33" data-nb-words="123" data-nb-chars="739"><span class="idea" data-nb-ref-number="33" id="idea33" data-nb-words="123" data-nb-chars="739">Kristián se&nbsp;nezdržel úsměvu vida úpatí vrchu pokryto pracemi těchto chlapíků a&nbsp;znovu si&nbsp;přál, aby jim Pán Bůh dal vítězství a&nbsp;vnukl takovou sílu, jíž se&nbsp;nic nevyrovná. Tohle je&nbsp;podařený žert! Loupežníci mě&nbsp;jali a&nbsp;dříve než uplyne hodina, budou sami jati hejtmanovým vojskem. Bůh pevně drží svoji vladařskou hůl a&nbsp;dobře vládne nad svými hrabaty! Vidím, jak Pivo útočí. Vidím, že&nbsp;ten spratek, který mi&nbsp;vázal ruce, je&nbsp;zabit. (Vězte, pánové, že&nbsp;to&nbsp;byl Simon.) Vidím, jak jeho zpřeházená útroba kouří. Vidím trojnásobný pád chlapů a&nbsp;svištící meče vojska, jež bijí jejich hlavy. Vidím vyžlátko řítící se&nbsp;shůry dolů do&nbsp;středu vojska. Vztyčuje se&nbsp;jako opovržený hmyz a&nbsp;mává dýkou. Pošlapte ji&nbsp;koněm. Ať&nbsp;scípne rod čarodějnic a&nbsp;chocholatých bláznů!</span></p>
          <p class="chunk" data-nb-ref-number="34" data-nb-words="7" data-nb-chars="45"><span class="idea" data-nb-ref-number="34" id="idea34" data-nb-words="7" data-nb-chars="45">V&nbsp;tu chvíli padla hlava devítileté Drahomíry.</span></p>
          <p class="chunk" data-nb-ref-number="35" data-nb-words="98" data-nb-chars="597"><span class="idea" data-nb-ref-number="35" id="idea35" data-nb-words="98" data-nb-chars="597">Kristián na&nbsp;chvíli ztichl a&nbsp;když se&nbsp;obrátil, spatří svého syna, jenž napíná luk a&nbsp;nevypouští šípů. Jest mi&nbsp;vypravovati věci, které se&nbsp;nezdají uvěřitelny. Ale nechť se&nbsp;stane zadost pravdě. Lučištník plakal. Po&nbsp;jeho tváři stékaly slzy a&nbsp;Alexandra se&nbsp;od&nbsp;něho odvrátila nikoli snad s&nbsp;pohrdáním, ale se&nbsp;strachem. Zdálo se&nbsp;jí, že&nbsp;jde o&nbsp;truchlivé třeštění, jež přeskakuje s&nbsp;člověka na&nbsp;člověka. Před krátkou chvílí viděla Marketu Lazarovu, která pohlíží se&nbsp;sladkým úsměvem na&nbsp;zkrvavený sníh. Alexandra se&nbsp;pokřižovala a&nbsp;vzavši meč do&nbsp;obou svých rukou vběhla do&nbsp;vřavy vojáků. Zabila nejednoho za&nbsp;této bitvy.</span></p>
          <p class="chunk" data-nb-ref-number="36" data-nb-words="20" data-nb-chars="124"><span class="idea" data-nb-ref-number="36" id="idea36" data-nb-words="20" data-nb-chars="124">„Bože,“ řekl starý hrabě, „chceš, aby tato lítice byla tvou ženou? Kdybych měl ruce volné, prohnal bych jejím hrdlem oštěp.“</span></p>
          <p class="chunk" data-nb-ref-number="37" data-nb-words="31" data-nb-chars="164"><span class="idea" data-nb-ref-number="37" id="idea37" data-nb-words="31" data-nb-chars="164">Kristián nic nedí, otvírá svoji pěst a&nbsp;pouští hrst šípů. Jeden jediný se&nbsp;zabodl do&nbsp;sněhu a&nbsp;zbytek se&nbsp;válí na&nbsp;zemi. Kristián je&nbsp;pošlapal a&nbsp;jsou již věru k&nbsp;nepotřebě.</span></p>
          <p class="chunk" data-nb-ref-number="38" data-nb-words="33" data-nb-chars="182"><span class="idea" data-nb-ref-number="38" id="idea38" data-nb-words="33" data-nb-chars="182">Nyní mluví otec k&nbsp;svému synovi, jako mluvívá dospělý muž s&nbsp;dospělým mužem. Chválí mu&nbsp;saskou zemi a&nbsp;saské hrady. Slovo za&nbsp;slovem mu&nbsp;ukazuje otcovskou lásku a&nbsp;panny, jež žijí v&nbsp;mlčení.</span></p>
          <p class="chunk" data-nb-ref-number="39" data-nb-words="10" data-nb-chars="71"><span class="idea" data-nb-ref-number="39" id="idea39" data-nb-words="10" data-nb-chars="71">„Nešťastníče,“ praví, „nastup v&nbsp;dědictví a&nbsp;nedej, abych zemřel zděšen.“</span></p>
          <p class="chunk" data-nb-ref-number="40" data-nb-words="107" data-nb-chars="627"><span class="idea" data-nb-ref-number="40" id="idea40" data-nb-words="107" data-nb-chars="627">Dobrá, tvůj syn tě&nbsp;slyší a&nbsp;učiní ti&nbsp;po&nbsp;vůli. Boj zuřil s&nbsp;novou silou, hrabata měla tedy pokdy. Kristiánovo pouto je&nbsp;přeťato, ale stařec si&nbsp;žádá, aby provaz ovinutý na&nbsp;zápěstích zůstal nedotčen. Což kdyby vzbudil pozornost loupežníků? Věc je&nbsp;hotova, ale její strůjce utíká pryč a&nbsp;nechce se&nbsp;vrátit. Popadl luk a&nbsp;šíp, který mu&nbsp;vyhradila smrt čekajíc na&nbsp;jednoho z&nbsp;královských vojáků. Teď vypustil střelu. Vizte ten crček krve, vizte to&nbsp;užaslé oko a&nbsp;pád. Již zítra Kristián v&nbsp;neskonale traplivém vyšetřování svých činů se&nbsp;rozpomene na&nbsp;tuto chvíli a&nbsp;bude křičeti úzkostí. Přejte mu&nbsp;útěchy, neboť je&nbsp;na&nbsp;svá mladá léta velmi nešťasten.</span></p>
          <p class="chunk" data-nb-ref-number="41" data-nb-words="119" data-nb-chars="723"><span class="idea" data-nb-ref-number="41" id="idea41" data-nb-words="119" data-nb-chars="723">Boj se&nbsp;chýlil k&nbsp;svému konci. Paní Kateřina viděla, že&nbsp;přišel čas odděliti od&nbsp;pokladu věci nejpotřebnější a&nbsp;rychle to&nbsp;učinila. Ženy vázaly svá pacholátka do&nbsp;roušek a&nbsp;do sítí. Obkročovaly koně a&nbsp;Kozlík jim ukázal cestu. Nejpříkřejší svah vrchu byl mimo válečné pole. Hle stezičku záchrany, kterou střeží dvě řady chlapů. Dvě řady! Není jich více než právě šest. Alexandra poslouchá a&nbsp;Marketa poslouchá, avšak Kristián se&nbsp;nemá k&nbsp;činu. Jeho otec se&nbsp;zmocnil meče a&nbsp;neskrývá, že&nbsp;je&nbsp;prost pouta. Zdržuje synáčka, křičí a&nbsp;mává loupežnickou zbraní. Alexandra však nutí svého milence k&nbsp;pospěchu, tu&nbsp;starý neduživec zvedá ruku, aby ji&nbsp;zabil. Dívka je&nbsp;rychlejší a&nbsp;udeří hraběte obuškem rovnou do&nbsp;prsou. Kristián padá a&nbsp;milenci utíkají.</span></p>
          <p class="chunk" data-nb-ref-number="42" data-nb-words="43" data-nb-chars="276"><span class="idea" data-nb-ref-number="42" id="idea42" data-nb-words="43" data-nb-chars="276">Bože, jaký žal počítati mrtvé! Alexandřin hřebeček se&nbsp;jich děsí a&nbsp;skáče popuzen. Tři bratři leží tváří k&nbsp;nebi, ach, podoba třikrát opakovaná, tři brady rozdělené důlkem, tři velikolepé nosy, jež snadno poznáte. Kdo jich nelituje? Kristián! sveřepý hrabě, jenž vstává z&nbsp;mrákot.</span></p>
          <p class="chunk" data-nb-ref-number="43" data-nb-words="48" data-nb-chars="283"><span class="idea" data-nb-ref-number="43" id="idea43" data-nb-words="48" data-nb-chars="283">Jeden z&nbsp;posledních sestoupil Mikoláš, jeho kůň padl na&nbsp;zadek a&nbsp;zůstavuje za&nbsp;sebou závratnou stopu. Toť pekelný sráz, ale u&nbsp;paty svahu je&nbsp;nad něj děsnější místo. Pod úbočím se&nbsp;černá nové tratoliště a&nbsp;podle něho leží dětská mrtvolka s&nbsp;rozhozenými údy. Mikoláš přejel, Bůh jej provázej!</span></p>
          <p class="chunk" data-nb-ref-number="44" data-nb-words="17" data-nb-chars="105"><span class="idea" data-nb-ref-number="44" id="idea44" data-nb-words="17" data-nb-chars="105">Stalo se, že&nbsp;mladý hrabě Kristián seskočil dolů na&nbsp;zem dříve, než Alexandřin kůň dosáhl pokraje skaliska.</span></p>
          <p class="chunk" data-nb-ref-number="45" data-nb-words="35" data-nb-chars="192"><span class="idea" data-nb-ref-number="45" id="idea45" data-nb-words="35" data-nb-chars="192">Žel, Alexandra se&nbsp;již nemůže zastaviti, neboť v&nbsp;tom okamžiku cítí svist prostoru a&nbsp;mráz, který běží po&nbsp;páteři až&nbsp;k&nbsp;mozku. Cítí závrať pádu, dopadnutí a&nbsp;smyk, z&nbsp;něhož se&nbsp;procítá jako ze&nbsp;mdloby.</span></p>
          <p class="chunk" data-nb-ref-number="46" data-nb-words="26" data-nb-chars="154"><span class="idea" data-nb-ref-number="46" id="idea46" data-nb-words="26" data-nb-chars="154">Jaký žár a&nbsp;jaká živost byla v&nbsp;tomto útěku, jaké odhodlání! Po&nbsp;několika skocích, když kůň opět dosáhl rovné země, Alexandra poznala, že&nbsp;se&nbsp;Kristián vrátil.</span></p>
          <p class="chunk" data-nb-ref-number="47" data-nb-words="49" data-nb-chars="307"><span class="idea" data-nb-ref-number="47" id="idea47" data-nb-words="49" data-nb-chars="307">Domníváte se, že&nbsp;mocné dojetí stráví sílu dívčina srdce, bojíte se, že&nbsp;jí&nbsp;dojde dech? Nikoli, jede dál a&nbsp;dál. Je&nbsp;plna zármutku, ale protože je&nbsp;dcerou Kozlíkovou, necítí nežli hněv a&nbsp;její obraznost beztak obludná se&nbsp;rozjitřuje představou pomsty. Ach, porušená podoba Kristiánova bude vytržena z&nbsp;tohoto srdce.</span></p>
          <p class="chunk" data-nb-ref-number="48" data-nb-words="60" data-nb-chars="382"><span class="idea" data-nb-ref-number="48" id="idea48" data-nb-words="60" data-nb-chars="382">Amazonka bije koně, který klopýtá, bije koně a&nbsp;ponouká ho&nbsp;k&nbsp;běhu ještě bystřejšímu. Oč&nbsp;je&nbsp;šťastnější než její milenec! Kdo ho&nbsp;utěší, kdo mu&nbsp;řekne povzbudivé slovíčko. Tuším ve&nbsp;skloněné hlavě opět rozjímání, ale neváhal bych rozraziti tlum pochyb, neváhal bych vysoliti mu&nbsp;zároveň s&nbsp;loupežníky pěkných pár ran na&nbsp;zamyšlenou zadnici. Zraditi milenku! Vy&nbsp;byste, pane hrabě, zasluhoval!</span></p>
          <p class="chunk" data-nb-ref-number="49" data-nb-words="11" data-nb-chars="57"><span class="idea" data-nb-ref-number="49" id="idea49" data-nb-words="11" data-nb-chars="57">Ale nechte jej, ať&nbsp;si&nbsp;posedává po&nbsp;kamenech a&nbsp;žižlá prsty.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./marketa_lazarova_012.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>