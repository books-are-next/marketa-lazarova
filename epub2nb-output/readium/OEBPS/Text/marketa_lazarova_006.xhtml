<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>marketa_lazarova-4</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="marketa_lazarova-4" xml:lang="cs-CZ">
		<div class="_idGenObjectStyleOverride-1">
			<p id="_idParaDest-1" class="MLP_uroven2_kapitola ParaOverride-1">Věnování</p>
			<p class="MLP_text_bez1radku_-I- ParaOverride-1">Můj drahý básníku, jsme již poněkud přistárlí a&#160;přihodilo se nám bezpočet věcí, z&#160;nichž mnohé nestály za nic. Co na tom sejde, jiné bývaly opět krásné a&#160;jiné opět bláznivé. Slýchával jsem, že jsi strávil celé noci u&#160;řek chytaje ryby, ale nešlo ti o&#160;úlovek, rybáři jmen. Stával prý jsi málem po pás ve vodě, a&#160;když nějaká vodní havěť ti zacukala vlascem a&#160;když jsi viděl nachylovati se poplavek, býval jsi vzrušen jako při útoku. Tety mluvily o&#160;holém nerozumu. A&#160;právem, neboť všechno to, co patří do kuchyně, jsi vrhal zpátky do proudu, směje se jako ten, jehož vousy jsou pomazány medem. Neviděl jsem rovněž smyslu v&#160;těchto zoologických zálibách, ale hra mi bývala srozumitelná. Tím lépe. Strop těchto dní je očazen a&#160;přichází podzim. Je ovšem zevrubná noc a&#160;na okna mé světnice bubnuje větvoví lesa. Je mi útěchou mysliti na tvoje kousky a&#160;rád bych znal veselé darebnosti, jež mi zůstaly utajeny. Žel, můj otec, který by o&#160;nich mohl mnohé vypravovati, zemřel. Můj otec, jemuž se tak příliš podobáš! Je mi drahé mluviti právě s&#160;tebou, a&#160;protože z&#160;věcí, jež se tě dotýkají, znám méně, než bych si přál a&#160;než mně dostačuje, dovol mi, abych začal o&#160;loupežnících, s&#160;nimiž máme společné jméno. Nehoráznost tohoto příběhu je mi více než vhod a&#160;mám pevnou naději, že nepohorší ani tebe.</p>
		</div>
</body>
</html>