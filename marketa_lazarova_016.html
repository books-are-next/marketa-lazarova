<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Hlava desátá">
    <meta name="apple-mobile-web-app-capable" content="yes">
    <title>Hlava desátá • Marketa Lazarová</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./marketa_lazarova_015.html">
    <link rel="next" href="./colophon.html">
    <meta name="nb-order" content="11">
    <link rel="self" href="marketa_lazarova_016.html">
    <meta name="nb-identifier" content="vancura-marketa-lazarova-c26d24b">
    <meta name="nb-role" content="chapter">
  </head>
  <body data-nb-words="3449" data-nb-chars="20419" class="nb-role-chapter nb-custom-style">
    <nav role="doc-toc">
      <ul class="plain">
        <li><a href="marketa_lazarova_006.html">Věnování</a></li>
        <li><a href="marketa_lazarova_007.html">Hlava první</a></li>
        <li><a href="marketa_lazarova_008.html">Hlava druhá</a></li>
        <li><a href="marketa_lazarova_009.html">Hlava třetí</a></li>
        <li><a href="marketa_lazarova_010.html">Hlava čtvrtá</a></li>
        <li><a href="marketa_lazarova_011.html">Hlava pátá</a></li>
        <li><a href="marketa_lazarova_012.html">Hlava šestá</a></li>
        <li><a href="marketa_lazarova_013.html">Hlava sedmá</a></li>
        <li><a href="marketa_lazarova_014.html">Hlava osmá</a></li>
        <li><a href="marketa_lazarova_015.html">Hlava devátá</a></li>
        <li><a href="marketa_lazarova_016.html">Hlava desátá</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./marketa_lazarova_015.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="12"><span class="idea" data-nb-ref-number="1" id="idea1" data-nb-words="2" data-nb-chars="12">Hlava desátá</span></h1>
        <p class="chunk" data-nb-ref-number="2" data-nb-words="27" data-nb-chars="162"><span class="idea" data-nb-ref-number="2" id="idea2" data-nb-words="27" data-nb-chars="162">Podobá se, že&nbsp;všichni loupežníci, kteří se&nbsp;odvážili útoku na&nbsp;vězeňskou bránu, padli. Žel, nebylo tomu tak. Mikoláš a&nbsp;dva jeho bratři se&nbsp;pozdravili z&nbsp;hrozných ran.</span></p>
        <p class="chunk" data-nb-ref-number="3" data-nb-words="61" data-nb-chars="352"><span class="idea" data-nb-ref-number="3" id="idea3" data-nb-words="61" data-nb-chars="352">Byli uvrženi do&nbsp;věže. V&nbsp;bolesti a&nbsp;mukách tráví svůj čas. Jejich zranění kvasí a&nbsp;kyše jedy. Jejich krev je&nbsp;otrávena a&nbsp;jejich dech je&nbsp;otráven. Nešťastníci leží v&nbsp;hadrech, na&nbsp;bídném lůžku, v&nbsp;hadrech porážky a&nbsp;opovržení. Nad jejich hlavou se&nbsp;spouští pavouk křižák a&nbsp;seká nohama a&nbsp;spíná nohy a&nbsp;souká hnusný útek. Ó, našeptavač zoufalství, ó, hnusný tkadlec!</span></p>
        <p class="chunk" data-nb-ref-number="4" data-nb-words="51" data-nb-chars="323"><span class="idea" data-nb-ref-number="4" id="idea4" data-nb-words="51" data-nb-chars="323">Obraťte svoji tvář ke&nbsp;stěně, která je&nbsp;černá jako freska zkázy. Oživte svoji chtivost příhod, kráčejte vzhůru! Ta&nbsp;stěna plná plísně a&nbsp;škrábanic šílené beznaděje, to&nbsp;jest krajina! Hle, Roháček, hle, blízká dubina, hle, jezdec, který krouží mečem nad hlavou. Žhněte radostí, žhněte silou, která se&nbsp;kdysi přitiskla na&nbsp;vaše údy.</span></p>
        <p class="chunk" data-nb-ref-number="5" data-nb-words="21" data-nb-chars="123"><span class="idea" data-nb-ref-number="5" id="idea5" data-nb-words="21" data-nb-chars="123">Ach, síla, nebylo třeba ničeho menšího, než této porážky, aby se&nbsp;rozplynula, ale duch je&nbsp;nepřemožen a&nbsp;radost je&nbsp;síla ducha.</span></p>
        <p class="chunk" data-nb-ref-number="6" data-nb-words="47" data-nb-chars="273"><span class="idea" data-nb-ref-number="6" id="idea6" data-nb-words="47" data-nb-chars="273">Zběsilá jízda démonů prchá z&nbsp;vaší temnice. Učinili jste, co&nbsp;jste učinili, a&nbsp;vedli jste si&nbsp;jako ti, jimž nebyl zbůhdarma svěřen meč. Slyším klepání a&nbsp;podobný zvuk mu&nbsp;odpovídá. Toť mluva věznic, toť hlasy bratří. Bůh vám dopřává slyšeti Kozlíka a&nbsp;vy mu&nbsp;nasloucháte s&nbsp;úsměvem.</span></p>
        <p class="chunk" data-nb-ref-number="7" data-nb-words="31" data-nb-chars="180"><span class="idea" data-nb-ref-number="7" id="idea7" data-nb-words="31" data-nb-chars="180">V&nbsp;tu dobu chodila již po&nbsp;vesnicích zpráva, že&nbsp;všichni loupežníci byli schytáni a&nbsp;pobiti. Převorka Blažena ji&nbsp;vyslechla pátého dne a&nbsp;vyslechnuvši ji&nbsp;šla k&nbsp;Marketě a&nbsp;vše jí&nbsp;vyjevila.</span></p>
        <p class="chunk" data-nb-ref-number="8" data-nb-words="41" data-nb-chars="244"><span class="idea" data-nb-ref-number="8" id="idea8" data-nb-words="41" data-nb-chars="244">„Milenec, který tě&nbsp;roznítil takovou láskou, leží raněn a&nbsp;umře. Býval uchvatitelem, kéž by&nbsp;si&nbsp;nyní dobyl nebe! Slyším však, že&nbsp;je&nbsp;vzpurný a&nbsp;že se&nbsp;posmívá svým strážcům. Marketo, není mu&nbsp;třeba ani přísahy lásky ani polibků, ale připomínky soudu.“</span></p>
        <p class="chunk" data-nb-ref-number="9" data-nb-words="54" data-nb-chars="357"><span class="idea" data-nb-ref-number="9" id="idea9" data-nb-words="54" data-nb-chars="357">„Převorko, převorko!“ vykřikla Marketa a&nbsp;její ústa a&nbsp;tvář pozbyly barvy živého těla. „Převorko! Nemám síly, abych mluvila, leč o&nbsp;poselství, kterým překypuji. Má&nbsp;duše zarostla listovím lásky. Nevěřím ve&nbsp;vypravování, nevěřím v&nbsp;hnusnou porážku! Nikoliv! Ne&nbsp;a&nbsp;ne! Jméno manželovo zrcadlí jen sílu. Dobude zpátky vladařství světa. Vidím jej. Je&nbsp;zdráv! Je&nbsp;zdráv!“</span></p>
        <p class="chunk" data-nb-ref-number="10" data-nb-words="21" data-nb-chars="144"><span class="idea" data-nb-ref-number="10" id="idea10" data-nb-words="21" data-nb-chars="144">„Bezbožnice,“ pravila převorka, „tvoje zpronevěra je&nbsp;horší nežli smrt! Učinila jsi mě&nbsp;svědkyní svého pádu, vzápětí tě&nbsp;učiním svědkyní své moci.“</span></p>
        <p class="chunk" data-nb-ref-number="11" data-nb-words="19" data-nb-chars="125"><span class="idea" data-nb-ref-number="11" id="idea11" data-nb-words="19" data-nb-chars="125">Řkouc to, vyšla a&nbsp;rozkázala, aby sestry odvedly Marketu do&nbsp;komůrky, jež nemá okno. Byla uvězněna, napodobovala osud milencův.</span></p>
        <p class="chunk" data-nb-ref-number="12" data-nb-words="44" data-nb-chars="251"><span class="idea" data-nb-ref-number="12" id="idea12" data-nb-words="44" data-nb-chars="251">Převorka procházela zahradou. Byl vlahý večer. Prášek první tmy se&nbsp;sypal jako mír. Bylo již jaro. Ba, to&nbsp;je&nbsp;vratký důvod k&nbsp;shovívavosti se&nbsp;souložnicí vrahů, jež se&nbsp;nekaje. Děvka! Je&nbsp;slyšeti snad pláč či&nbsp;zavzlykání? Ne, věru nic, je&nbsp;ticho. Ticho a&nbsp;mír.</span></p>
        <p class="chunk" data-nb-ref-number="13" data-nb-words="51" data-nb-chars="319"><span class="idea" data-nb-ref-number="13" id="idea13" data-nb-words="51" data-nb-chars="319">Učiňte, lidé, v&nbsp;závrati svojí moci vše, a&nbsp;učinili jste jen maličko. Nic, neboť poroučíte ubohému tělu. Vy&nbsp;poroučíte, ale Bůh vládne. Vodí duši po&nbsp;nepřístupných cestách a&nbsp;káže jí&nbsp;vykonati skutky začasté nevyličitelné a&nbsp;přehrozné. Domníváte se, že&nbsp;jste porozuměli světu, ó&nbsp;pýcho, což neslyšíš sykot hada, který je&nbsp;blízko?</span></p>
        <p class="chunk" data-nb-ref-number="14" data-nb-words="43" data-nb-chars="251"><span class="idea" data-nb-ref-number="14" id="idea14" data-nb-words="43" data-nb-chars="251">Převorka se&nbsp;modlila, aby jí&nbsp;Bůh skytl pokory a&nbsp;moudrosti. A&nbsp;tu se&nbsp;stalo, že&nbsp;ji&nbsp;přiměla jakási myšlenka, snad božská a&nbsp;snad z&nbsp;vnuknutí nečistého, aby šla a&nbsp;otevřela Marketino vězení. Zastihla nešťastnici na&nbsp;kolenou. Převorka ujala ji&nbsp;za&nbsp;ruku a&nbsp;pravila:</span></p>
        <p class="chunk" data-nb-ref-number="15" data-nb-words="111" data-nb-chars="640"><span class="idea" data-nb-ref-number="15" id="idea15" data-nb-words="111" data-nb-chars="640">„Odkud přichází lidská myšlenka? Ty&nbsp;ani já&nbsp;nic o&nbsp;tom nevíme. Zabodávají se&nbsp;jako šípy do&nbsp;naší mysli, kdo však je&nbsp;vypouští, kdo je&nbsp;ten lučištník? Má&nbsp;milá přítelkyně, nesmím si&nbsp;osobovati přísnost bez pokory. Kdyby Bůh chtěl, uchýlil by&nbsp;myšlenku, která tě&nbsp;posedá a&nbsp;padla by&nbsp;do&nbsp;hlavy berana či&nbsp;psíka. Nemám práva ptáti se, proč to&nbsp;neučinil, nemám práva překážeti skutkům, jimž Bůh pokynul, aby se&nbsp;udály. Nač ještě váháš? Vstaň a&nbsp;jdi, kam tě&nbsp;vábí tvé srdce. Cítím, že&nbsp;se&nbsp;blíží chvíle, aby se&nbsp;naplnilo neštěstí tvoje i&nbsp;neštěstí Mikolášovo. Snad tě&nbsp;volá Bůh, aby vás přikryl rouchem pokání, snad ustanovil, abyste oba k&nbsp;němu volali jediným hlasem.“</span></p>
        <p class="chunk" data-nb-ref-number="16" data-nb-words="4" data-nb-chars="25"><span class="idea" data-nb-ref-number="16" id="idea16" data-nb-words="4" data-nb-chars="25">Řkouc to, otevřela dveře.</span></p>
        <p class="chunk" data-nb-ref-number="17" data-nb-words="15" data-nb-chars="86"><span class="idea" data-nb-ref-number="17" id="idea17" data-nb-words="15" data-nb-chars="86">Marketa jí&nbsp;poděkovala a&nbsp;vše, co&nbsp;řekla, bylo tak jímavé, že&nbsp;se&nbsp;převorka nezdržela slzí.</span></p>
        <p class="chunk" data-nb-ref-number="18" data-nb-words="3" data-nb-chars="23"><span class="idea" data-nb-ref-number="18" id="idea18" data-nb-words="3" data-nb-chars="23">Plakaly jako sestřičky.</span></p>
        <p class="chunk" data-nb-ref-number="19" data-nb-words="60" data-nb-chars="351"><span class="idea" data-nb-ref-number="19" id="idea19" data-nb-words="60" data-nb-chars="351">Potom se&nbsp;dala nešťastnice na&nbsp;pochod a&nbsp;šla jiskřící nocí až&nbsp;k&nbsp;městské bráně. Když docházela, právě svítalo. Bylo jí&nbsp;čekati, až&nbsp;vyjde branný a&nbsp;až se&nbsp;jí&nbsp;otáže, co&nbsp;přišla prodávat, či&nbsp;co&nbsp;si&nbsp;žádá. Byla oděna jako venkovanka, plakala, její spanilost byla porušena a&nbsp;její břicho bylo těžké těhotenstvím. Jakž by&nbsp;mohl branný vpustiti tuto chudinku bez otázky?</span></p>
        <p class="chunk" data-nb-ref-number="20" data-nb-words="33" data-nb-chars="189"><span class="idea" data-nb-ref-number="20" id="idea20" data-nb-words="33" data-nb-chars="189">Již se&nbsp;sjíždějí povozy a&nbsp;sedláčkové zblízka i&nbsp;zdáli si&nbsp;vypravují o&nbsp;svých pracích a&nbsp;o&nbsp;bezpečí, neboť král vysmejčil silnice tak dobře, že&nbsp;malé děvčátko donese krajáč dukátů z&nbsp;města do&nbsp;města.</span></p>
        <p class="chunk" data-nb-ref-number="21" data-nb-words="52" data-nb-chars="308"><span class="idea" data-nb-ref-number="21" id="idea21" data-nb-words="52" data-nb-chars="308">Konečně se&nbsp;otevřela brána. Hle, stopy zápasu, hle, trysky krve, změnivší barvu. Marketa stojí jako očarována a&nbsp;bojí se&nbsp;slyšeti vše, co&nbsp;se&nbsp;vypráví. Ach, tu&nbsp;ji&nbsp;poznají, tu&nbsp;ji&nbsp;poznají zlí sousedé a&nbsp;vlekou ji&nbsp;před hejtmanský dům. Prokletí chlapi, prokletá horlivost! Po&nbsp;chvíli stojí mezi písaři a&nbsp;soudci a&nbsp;praví:</span></p>
        <p class="chunk" data-nb-ref-number="22" data-nb-words="8" data-nb-chars="56"><span class="idea" data-nb-ref-number="22" id="idea22" data-nb-words="8" data-nb-chars="56">„Co jsem vám učinila? Neporušila jsem světských zákonů.“</span></p>
        <p class="chunk" data-nb-ref-number="23" data-nb-words="14" data-nb-chars="103"><span class="idea" data-nb-ref-number="23" id="idea23" data-nb-words="14" data-nb-chars="103">„Jakže,“ odpovídají, „neprotivila ses otci? Nesetrvala jsi s&nbsp;loupežníky, nestála jsi na&nbsp;jejich straně?“</span></p>
        <p class="chunk" data-nb-ref-number="24" data-nb-words="15" data-nb-chars="79"><span class="idea" data-nb-ref-number="24" id="idea24" data-nb-words="15" data-nb-chars="79">Jali Marketu a&nbsp;ponechali ve&nbsp;vazbě pět dnů, dávajíce jí&nbsp;jísti chléb a&nbsp;píti vodu.</span></p>
        <p class="chunk" data-nb-ref-number="25" data-nb-words="15" data-nb-chars="83"><span class="idea" data-nb-ref-number="25" id="idea25" data-nb-words="15" data-nb-chars="83">Ale tolikátého dne došel do&nbsp;Boleslavě královský posel a&nbsp;oznámil to, co&nbsp;se&nbsp;má&nbsp;státi.</span></p>
        <p class="chunk" data-nb-ref-number="26" data-nb-words="66" data-nb-chars="399"><span class="idea" data-nb-ref-number="26" id="idea26" data-nb-words="66" data-nb-chars="399">Kůň poslův byl bílý, jeho čabraka byla nachová a&nbsp;vše, co&nbsp;bývá na&nbsp;rytířských postrojích železné, třpytilo se&nbsp;zlatem. Před jezdcem jeli jiní jezdcové, držíce v&nbsp;rukách kopí s&nbsp;praporci. Posel králův nebyl ozbrojen a&nbsp;neměl helmice. Nesestoupil s&nbsp;koně a&nbsp;dokud mluvil, sám hejtman držel uzdu jeho bělouše. Tu&nbsp;se&nbsp;dají trubačové do&nbsp;slavného troubení a&nbsp;když umlknou, vstane královské páže ve&nbsp;třmenech a&nbsp;praví:</span></p>
        <p class="chunk" data-nb-ref-number="27" data-nb-words="118" data-nb-chars="698"><span class="idea" data-nb-ref-number="27" id="idea27" data-nb-words="118" data-nb-chars="698">„Král odměňuje věrnost a&nbsp;tresce bezpráví. Káže vám mír a&nbsp;pokojné časy! Nikdo, ať&nbsp;šlechtic, ať&nbsp;stavu duchovního, ať&nbsp;sedlák, nikdo ať&nbsp;nesáhne ke&nbsp;zbrani ve&nbsp;věcech neshody a&nbsp;pře! Nikdo ať&nbsp;nevychází, aby bažil po&nbsp;zboží kupců či&nbsp;po&nbsp;úrodě, která je&nbsp;cizí! Nechť je&nbsp;bezpečen sedlák, platící desátek, a&nbsp;kupec, který odvádí tržní peníz! Nechť je&nbsp;v&nbsp;bezpečí! Král káže volnost cest a&nbsp;smrt těm, kdo vystupují v&nbsp;zátočinách. Odtud budete choditi v&nbsp;závorách králova hněvu a&nbsp;zlato na&nbsp;odiv vystavené v&nbsp;lesích bude jisté. Král je&nbsp;rozhněván, že&nbsp;jste jej přinutili, aby opakoval, co&nbsp;byl již řekl. Rozhněván káže, aby šlechtici, kteří upadli do&nbsp;rukou vojska, byli zvěšeni na&nbsp;náměstí. Hlava nejstaršího pak padne sekerou.“</span></p>
        <p class="chunk" data-nb-ref-number="28" data-nb-words="13" data-nb-chars="86"><span class="idea" data-nb-ref-number="28" id="idea28" data-nb-words="13" data-nb-chars="86">Tu&nbsp;vyjmenoval sličný posel jména loupežníků a&nbsp;když doznělo nové troubení, mluvil dále:</span></p>
        <p class="chunk" data-nb-ref-number="29" data-nb-words="109" data-nb-chars="641"><span class="idea" data-nb-ref-number="29" id="idea29" data-nb-words="109" data-nb-chars="641">„Trest uložený ženám je&nbsp;tento: Buďtež přivedeny k&nbsp;špalku a&nbsp;k&nbsp;šibenicím a&nbsp;buďte učiněny svědkyněmi všech smrtí. Potom budiž vzat všechen jejich majetek a&nbsp;dáno jim místo, aby se&nbsp;svými dětmi žily po&nbsp;zemansku. Roháček nemá býti obnoven, jeho příkop zůstane bez vody a&nbsp;stavení rozvaleno. Bude obrácen v&nbsp;louky a&nbsp;v&nbsp;lesík a&nbsp;nikdo tam nebude bydliti. Dále pak praví král, aby ta&nbsp;z&nbsp;dcer zbojníkových, které je&nbsp;jméno Alexandra, byla utracena jako vražednice, a&nbsp;cizí pán, pro křivdy na&nbsp;něm spáchané, nechť zvolí způsob smrti a&nbsp;vhodný čas. Ta&nbsp;věc se&nbsp;odkládá. Žena samodruhá nemá býti dříve trestána, než slehne. Dále nechť rozsoudí saský hrabě Kristián.“</span></p>
        <p class="chunk" data-nb-ref-number="30" data-nb-words="163" data-nb-chars="951"><span class="idea" data-nb-ref-number="30" id="idea30" data-nb-words="163" data-nb-chars="951">Řka to&nbsp;obrátil spanilý posel svého bělouše a&nbsp;vyjel z&nbsp;města. Nepřijal pokrmu ni&nbsp;odpočinku, ba&nbsp;ani jeho koni se&nbsp;nedostalo obroku. Odpočinul vně hradeb, pod stany a&nbsp;v&nbsp;samotě na&nbsp;znamení, že&nbsp;král je&nbsp;pohoršen. Sbohem, vy&nbsp;kovová ústa, ty&nbsp;sokolníku hněvu, kéž bys byl nucen vykonati to, co&nbsp;jsi vyřkl. To&nbsp;by&nbsp;se&nbsp;ti, brachu, třásla ručička! Z&nbsp;odsouzenců nemohl nikdo slyšeti králova posla, leč Kozlík a&nbsp;Mikoláš. Starci spoutali ruce a&nbsp;vyvedli jej z&nbsp;vězení na&nbsp;boží slunce. Kozlík byl stár. Jeho oči zeslábly a&nbsp;mžikaly proti záři. V&nbsp;jeho kožiše hnízdila tma, v&nbsp;jeho vlasech a&nbsp;keříčcích jeho vousů hnízdila tma, hnusná tma, kterou střásá. Zachvívá se&nbsp;jako nezkrocené zvíře, jako lvíče, na&nbsp;jehož šíji vložili ruku. Zachvívá se&nbsp;a&nbsp;střásá tmu a&nbsp;slabost stáří, nemoci a&nbsp;mdlobu a&nbsp;strašení se. Držením těla prozrazuje pýchu. Jeho tvář nese stopy pohrdání. Je&nbsp;bled. Ta&nbsp;děsná jizva! Ta&nbsp;ústa vykroužená jako holubičí křídlo! Ústa, jediná pečeť krásy na&nbsp;tomto tygřím obličeji.</span></p>
        <p class="chunk" data-nb-ref-number="31" data-nb-words="38" data-nb-chars="235"><span class="idea" data-nb-ref-number="31" id="idea31" data-nb-words="38" data-nb-chars="235">Když došel, poklonil se&nbsp;králi a&nbsp;naslouchal, pozorný na&nbsp;slovíčko. Slyšel, že&nbsp;zemře. Jaká hnusná smrt! Jaká podívaná pro tyto měšťany, jimž přebíhá po&nbsp;hřbetech mražení, již sykají, přitahujíce čelist k&nbsp;čelisti, již stěží drží moč a&nbsp;slzy!</span></p>
        <p class="chunk" data-nb-ref-number="32" data-nb-words="138" data-nb-chars="835"><span class="idea" data-nb-ref-number="32" id="idea32" data-nb-words="138" data-nb-chars="835">Kéž bys potlačil výkřik, kéž bys zadržel vzdech! Buď ti&nbsp;ku&nbsp;pomoci tvá pýcha! Kozlík složil ruce na&nbsp;prsou a&nbsp;přitiskl levou dlaň k&nbsp;lokti a&nbsp;pravici na&nbsp;své srdce. Neděl slova, nevykřikl a&nbsp;nebylo slyšeti leč zachřestění řetězů příliš volných. Tu&nbsp;zazní polnice a&nbsp;shromáždění trne a&nbsp;ukazuje prstem na&nbsp;odsouzencovu tvář a&nbsp;na ruce, prorvané ranami. Paní si&nbsp;utahují ňadra pláštíkem a&nbsp;poodstupují. Tu&nbsp;se&nbsp;zástup srazí, tu&nbsp;se&nbsp;rozptýlí a&nbsp;vzniká hluk a&nbsp;ropotání. Stůjte! Jen chvíli, malou chviličku. Otvírají se&nbsp;dveře vězení a&nbsp;tři pacholci na&nbsp;jezdeckém plášti vynášejí Mikoláše. Ach, hrůzo příliš zjevná! Ó, divadlo, příliš viditelné! Kam se&nbsp;obrátíte, kde najdete místo? Řada zešílevších diváků vás vrhá na&nbsp;toto tělo a&nbsp;vy odpíráte, nakročujíce nohou. Cítíte hlavu krejčího a&nbsp;loket lazebnice na&nbsp;svém rameni. Průvod jde blíž a&nbsp;zastaví se&nbsp;před Kozlíkem.</span></p>
        <p class="chunk" data-nb-ref-number="33" data-nb-words="23" data-nb-chars="138"><span class="idea" data-nb-ref-number="33" id="idea33" data-nb-words="23" data-nb-chars="138">„Můj pane,“ praví Mikoláš, „udeřili jsme na&nbsp;vězení, ale milost boží při nás nestála.“ Tu&nbsp;Kozlík přiklekne a&nbsp;schýliv se&nbsp;nad syna, odpovídá:</span></p>
        <p class="chunk" data-nb-ref-number="34" data-nb-words="21" data-nb-chars="115"><span class="idea" data-nb-ref-number="34" id="idea34" data-nb-words="21" data-nb-chars="115">„Jakž by&nbsp;nestála? Bůh si&nbsp;přeje, abychom zemřeli společnou smrtí. Vy&nbsp;i&nbsp;já. Ale tvá matka a&nbsp;tvoje sestry budou žíti.“</span></p>
        <p class="chunk" data-nb-ref-number="35" data-nb-words="19" data-nb-chars="96"><span class="idea" data-nb-ref-number="35" id="idea35" data-nb-words="19" data-nb-chars="96">Pouto Kozlíkovo leželo na&nbsp;synových prsou a&nbsp;jeho ruce se&nbsp;opíraly o&nbsp;zem po&nbsp;jeho paži pravé a&nbsp;levé.</span></p>
        <p class="chunk" data-nb-ref-number="36" data-nb-words="61" data-nb-chars="368"><span class="idea" data-nb-ref-number="36" id="idea36" data-nb-words="61" data-nb-chars="368">„Ty jsi můj nejmilejší syn,“ děl opět Kozlík po&nbsp;chvíli mlčení. Stráže stály nad tímto výjevem a&nbsp;příkaz držel jejich nohy. Toť příkaz příkazů a&nbsp;proti němu slovo královo platívá méně než slovo pohůnka. Vztek proti loupežníkům chrčel mnohým divákům v&nbsp;chřtánu, avšak nikdo se&nbsp;nepohnul, jen hejtman Pivo sňal svůj plášť a&nbsp;přikryl Mikoláše. Vykonav to, vstal a&nbsp;řekl vojákům:</span></p>
        <p class="chunk" data-nb-ref-number="37" data-nb-words="8" data-nb-chars="55"><span class="idea" data-nb-ref-number="37" id="idea37" data-nb-words="8" data-nb-chars="55">„Vyveďte Marketu Lazarovou z&nbsp;vězení. Král jí&nbsp;odpustil.“</span></p>
        <p class="chunk" data-nb-ref-number="38" data-nb-words="46" data-nb-chars="277"><span class="idea" data-nb-ref-number="38" id="idea38" data-nb-words="46" data-nb-chars="277">To&nbsp;právě vnukl hejtmanovi Bůh, to&nbsp;byla odpověď na&nbsp;otázku, již šeptal Mikoláš. Nedořekl ji, slyše hejtmana, a&nbsp;jal ho&nbsp;úžas a&nbsp;blaženství nad spravedlivou správou boží. Hle, vrata vězení jsou opět dokořán, hle, ostatní průvod. Ejhle Marketu. Správce vězení ji&nbsp;béře za&nbsp;ruku a&nbsp;praví:</span></p>
        <p class="chunk" data-nb-ref-number="39" data-nb-words="33" data-nb-chars="190"><span class="idea" data-nb-ref-number="39" id="idea39" data-nb-words="33" data-nb-chars="190">„Jsi volna, jdi, kam chceš. Král buď zapomněl anebo mlčky odpustil.“ Ale Marketa Lazarová neodchází. Je&nbsp;jí&nbsp;lhostejno, co&nbsp;se&nbsp;s&nbsp;ní stane a&nbsp;kdo jí&nbsp;naslouchá. Rozhlédne se&nbsp;a&nbsp;praví jasným hlasem:</span></p>
        <p class="chunk" data-nb-ref-number="40" data-nb-words="34" data-nb-chars="210"><span class="idea" data-nb-ref-number="40" id="idea40" data-nb-words="34" data-nb-chars="210">„Veďte mě&nbsp;zpátky. Neodejdu před svým manželem. Chci čekati a&nbsp;kdybyste mi&nbsp;odepřeli vejíti, chci čekat na&nbsp;tomto prahu jako čekává žebračka.“ Oblak ticha unáší tato slova. Jsou krásná? Nikoliv. Či&nbsp;snad vás jímají?</span></p>
        <p class="chunk" data-nb-ref-number="41" data-nb-words="10" data-nb-chars="51"><span class="idea" data-nb-ref-number="41" id="idea41" data-nb-words="10" data-nb-chars="51">Ach ne, ach ne, nás jímá Marketa a&nbsp;Marketina láska.</span></p>
        <p class="chunk" data-nb-ref-number="42" data-nb-words="107" data-nb-chars="683"><span class="idea" data-nb-ref-number="42" id="idea42" data-nb-words="107" data-nb-chars="683">Zděšené holubice a&nbsp;holubi pestrých hrdel vzlétli nad náměstí a&nbsp;kroužíce snesli se&nbsp;na&nbsp;vrcholky střech. Je&nbsp;krásný den, je&nbsp;krásný den a&nbsp;blažená hodina v&nbsp;polích, chvíle, kdy nasloucháte neviditelnému nástroji, který vyhrává, ve&nbsp;světnici sousedčině. Chvíle jasu a&nbsp;slavné poledne. Tu&nbsp;se&nbsp;ozve klinkání zvonku. Vstaňte, na&nbsp;vašem okně skáče nezbedný vrabec. Kdež by&nbsp;to&nbsp;byla holubice! Vzhlédněte! Hle, Boleslav, hle, město našeho příběhu. Na&nbsp;tomto místě, označeném kamenem, se&nbsp;shledala Marketa Lazarová se&nbsp;svým milencem. Ach, časy netrvají, ale místo trvá. Zde slyšeli lidé její pláč a&nbsp;vášnivé přísahy. Na&nbsp;tomto náměstí byla oddána se&nbsp;svým Mikolášem za&nbsp;svědectví lidu, jenž zuřil a&nbsp;poplakával.</span></p>
        <p class="chunk" data-nb-ref-number="43" data-nb-words="15" data-nb-chars="93"><span class="idea" data-nb-ref-number="43" id="idea43" data-nb-words="15" data-nb-chars="93">Zbývá mi&nbsp;vypravovati o&nbsp;hraběti Kristiánovi, o&nbsp;Alexandře, o&nbsp;ženě Kozlíkově a&nbsp;o&nbsp;jejich dítkách.</span></p>
        <p class="chunk" data-nb-ref-number="44" data-nb-words="116" data-nb-chars="675"><span class="idea" data-nb-ref-number="44" id="idea44" data-nb-words="116" data-nb-chars="675">Hrabě Kristián? Pláče a&nbsp;obviňuje Boha a&nbsp;ohavně se&nbsp;rouhá. Ale síla srdcí je&nbsp;převeliká. Žal padá ke&nbsp;dnu vědomí. Konáte mrzuté práce a&nbsp;ve vašich tepnách stoupá opět sloupeček neporušené krve. Tu&nbsp;je&nbsp;nutno odpovídati biskupovi, který je&nbsp;přece jen mizera, tu&nbsp;jest vám konati cestu domů a&nbsp;opět do&nbsp;Čech. Ba, na&nbsp;mou věru, když se&nbsp;Kristián setkal s&nbsp;Alexandrou, bylo její mateřství již nepopiratelné. Měl ji&nbsp;souditi! Ach, nikoliv, odpustil vražednici svého syna a&nbsp;matce jeho dítěte. Žel, královské slovo platí buď jak buď. Jel s&nbsp;Reinerem znovu ke&nbsp;králi. Slyšel opět bubny a&nbsp;troubení a&nbsp;slyšel ticho, jež se&nbsp;stře po&nbsp;královských cestách. Nezhlédl však královy tváře. Tu&nbsp;se&nbsp;vrátil a&nbsp;plakal.</span></p>
        <p class="chunk" data-nb-ref-number="45" data-nb-words="14" data-nb-chars="91"><span class="idea" data-nb-ref-number="45" id="idea45" data-nb-words="14" data-nb-chars="91">Zatím přišla Marketa Lazarová na&nbsp;Obořiště a&nbsp;vešedši do&nbsp;obnoveného domu, pravila svému otci:</span></p>
        <p class="chunk" data-nb-ref-number="46" data-nb-words="97" data-nb-chars="493"><span class="idea" data-nb-ref-number="46" id="idea46" data-nb-words="97" data-nb-chars="493">„Otče, Bůh tě&nbsp;učinil mým přítelem a&nbsp;mým ochráncem a&nbsp;dal ti&nbsp;do&nbsp;ruky důtky, abys mě&nbsp;trestal, když pochybím. Ty&nbsp;ses o&nbsp;mne starával a&nbsp;já jsem pohrdla tvým domem a&nbsp;pohrdla jsem i&nbsp;domem božím. Jsem tak hříšná! Řekni mi&nbsp;slovíčko, abych i&nbsp;já nabyla řeči. V&nbsp;mé útrobě se&nbsp;hýbe syn. Jak s&nbsp;ním budu mluviti, nezbavíš-li mne mlčení? Ulož mi&nbsp;trest a&nbsp;pokání a&nbsp;měj mě&nbsp;k&nbsp;věrnosti, abych mohla býti živa a&nbsp;nezemřela se&nbsp;svým manželem. Měj mě&nbsp;k&nbsp;věrnosti, neboť o&nbsp;moji duši se&nbsp;sváří smrt a&nbsp;sípá: hrob, hrob, hrob!“</span></p>
        <p class="chunk" data-nb-ref-number="47" data-nb-words="13" data-nb-chars="79"><span class="idea" data-nb-ref-number="47" id="idea47" data-nb-words="13" data-nb-chars="79">Lazar, jehož brada je&nbsp;bílá jako kouř, se&nbsp;poznamenal znamením kříže a&nbsp;odpověděl:</span></p>
        <p class="chunk" data-nb-ref-number="48" data-nb-words="38" data-nb-chars="202"><span class="idea" data-nb-ref-number="48" id="idea48" data-nb-words="38" data-nb-chars="202">„Nepřestala jsi být mojí dcerou. Jen nakrátko jsi byla mimo dům a&nbsp;zítra ovdovíš.“ Tu&nbsp;ji&nbsp;ujal za&nbsp;ruku a&nbsp;chtěl ji&nbsp;vésti do&nbsp;světnice, kde byla shromážděna všechna čeleď. Ale Marketa se&nbsp;vrhá na&nbsp;kolena a&nbsp;dí:</span></p>
        <p class="chunk" data-nb-ref-number="49" data-nb-words="17" data-nb-chars="102"><span class="idea" data-nb-ref-number="49" id="idea49" data-nb-words="17" data-nb-chars="102">„Můj manžel mi&nbsp;přikázal, abych žila s&nbsp;jeho sestrami. Manžel mi&nbsp;káže, abych se&nbsp;rozloučila! Můj manžel!“</span></p>
        <p class="chunk" data-nb-ref-number="50" data-nb-words="26" data-nb-chars="160"><span class="idea" data-nb-ref-number="50" id="idea50" data-nb-words="26" data-nb-chars="160">Ach, jaké truchlivé loučení, jaké truchlivé odpírání otcovské vůli! Tu&nbsp;vešli Lazarovi synové a&nbsp;v&nbsp;pohnutí a&nbsp;mlčky zírají na&nbsp;tuto kajícnici, na&nbsp;tuto služku lásky.</span></p>
        <p class="chunk" data-nb-ref-number="51" data-nb-words="65" data-nb-chars="415"><span class="idea" data-nb-ref-number="51" id="idea51" data-nb-words="65" data-nb-chars="415">Vážení pánové, všichni, kdož poslouchají vášnivou milenku, se&nbsp;kdysi domnívali, že&nbsp;jim moudrost říká bratře a&nbsp;sestro. Oslnila je&nbsp;láska. Toto oslnění působí zajisté jen pouhopouhý prášek živoucího světla, a&nbsp;ten prášek dostačí, aby zmátl jejich jistoty a&nbsp;zhroutil jejich pevnost. Vrhá je&nbsp;na&nbsp;kolena. Nikdo z&nbsp;nich neproklíná, jsou překonáni, Bůh změnil jejich srdce a&nbsp;dal jim pocítiti, že&nbsp;jejich moudrost je&nbsp;pouhá pleva.</span></p>
        <p class="chunk" data-nb-ref-number="52" data-nb-words="29" data-nb-chars="179"><span class="idea" data-nb-ref-number="52" id="idea52" data-nb-words="29" data-nb-chars="179">Což mohou ti&nbsp;břidilové něco jiného? Včera se&nbsp;chichotali, že&nbsp;jejich obchůdky proklouzly pod královskou rukou a&nbsp;dnes by&nbsp;chtěli soudit? Nu, budiž jim přičteno k&nbsp;dobrému, že&nbsp;obrátili.</span></p>
        <p class="chunk" data-nb-ref-number="53" data-nb-words="19" data-nb-chars="102"><span class="idea" data-nb-ref-number="53" id="idea53" data-nb-words="19" data-nb-chars="102">Starý Lazar vyvedl koníčka a&nbsp;na voze, s&nbsp;nímž kdysi jezdíval do&nbsp;chrámu, jel s&nbsp;Marketou k&nbsp;městské bráně.</span></p>
        <p class="chunk" data-nb-ref-number="54" data-nb-words="25" data-nb-chars="174"><span class="idea" data-nb-ref-number="54" id="idea54" data-nb-words="25" data-nb-chars="174">Nazítří pak byl stanoven den popravy. Paní Kateřina, Alexandra, žena Kristiánova, Václav a&nbsp;ostatní dítky Kozlíkovy byly již shromážděny v&nbsp;hejtmanském domě. Spaly v&nbsp;čeledníku.</span></p>
        <p class="chunk" data-nb-ref-number="55" data-nb-words="74" data-nb-chars="430"><span class="idea" data-nb-ref-number="55" id="idea55" data-nb-words="74" data-nb-chars="430">Kateřina si&nbsp;přála probdíti noc před vězením, ale bylo jí&nbsp;to&nbsp;odepřeno. Babizny, lítice, posměváčkové a&nbsp;chamraď vylezlá ze&nbsp;všech koutů přicházela k&nbsp;ní a&nbsp;zblízka jí&nbsp;křičela do&nbsp;uší svá hulákání a&nbsp;jeky. Vedlo se&nbsp;jí&nbsp;tak již cestou z&nbsp;Turnova. Šla a&nbsp;stála v&nbsp;katedrále hanby, jež byla učiněna z&nbsp;plamenů a&nbsp;žhne jako plameny. Nebohá paní, nebyla zkrvavena a&nbsp;její hoře je&nbsp;málo viditelné. Nezastrašuje, necloumá těmito spratky jazyka a&nbsp;smíchu.</span></p>
        <p class="chunk" data-nb-ref-number="56" data-nb-words="33" data-nb-chars="201"><span class="idea" data-nb-ref-number="56" id="idea56" data-nb-words="33" data-nb-chars="201">Vy&nbsp;zvědavci a&nbsp;divákové, jen blíž, jen blíž! Popadněte dívky kolem pasu a&nbsp;poskakujte podle jejich vážného kroku. Vyprázdněte svůj mozek v&nbsp;té vřavě spravedlnosti. Toť jeden z&nbsp;trestů, bez něhož není míru.</span></p>
        <p class="chunk" data-nb-ref-number="57" data-nb-words="48" data-nb-chars="275"><span class="idea" data-nb-ref-number="57" id="idea57" data-nb-words="48" data-nb-chars="275">Posměch padal jako krupobití a&nbsp;dešť na&nbsp;hlavu poutníků. Když přišli do&nbsp;města, zástup vzrostl. Bylo slyšeti řehot a&nbsp;výskání. Před průvodem metá kozelce jakýsi chlapík v&nbsp;rudé kápi a&nbsp;jiný píská ze&nbsp;všech sil a&nbsp;opět jiný si&nbsp;přidržuje hroty střevíců a&nbsp;pitvoře se, praví k&nbsp;Alexandře:</span></p>
        <p class="chunk" data-nb-ref-number="58" data-nb-words="7" data-nb-chars="36"><span class="idea" data-nb-ref-number="58" id="idea58" data-nb-words="7" data-nb-chars="36">„Má panno, panno, po&nbsp;níž srdce plá!“</span></p>
        <p class="chunk" data-nb-ref-number="59" data-nb-words="79" data-nb-chars="496"><span class="idea" data-nb-ref-number="59" id="idea59" data-nb-words="79" data-nb-chars="496">Bylo potřebí síly soch a&nbsp;síly lví, aby loupežnice zanechaly urážky bez povšimnutí. Neděly slova, šly. A&nbsp;jejich mlčení bylo kolem nich jako stan. Konečně se&nbsp;donesl k&nbsp;hejtmanovi ten křik a&nbsp;tu, zhlédnuv, co&nbsp;se&nbsp;děje, vyšel pod svými odznaky. Pohroužil se&nbsp;do&nbsp;shromáždění a&nbsp;křičel jako se&nbsp;křičívá na&nbsp;ústupu: „Zpátky! Zpátky!“ Odcházeli praneochotně a&nbsp;ještě rozptýleni povykovali v&nbsp;uličkách, žádajíce si&nbsp;práva pranýře. Potom byly loupežnice odvedeny do&nbsp;domu hejtmanova a&nbsp;k&nbsp;jejich dveřím postavena stráž.</span></p>
        <p class="chunk" data-nb-ref-number="60" data-nb-words="37" data-nb-chars="226"><span class="idea" data-nb-ref-number="60" id="idea60" data-nb-words="37" data-nb-chars="226">Kolem půlnoci stanul Lazar se&nbsp;svojí dcerou před městem a&nbsp;byli vpuštěni. Ach, toho shledání! Kdo vypoví radost plnou studu, důvěru, vítání, žal, hrdost a&nbsp;smutek? Slova nejsou tak mnohoznačná a&nbsp;ten, kdo mluví, nemluví jen slovy.</span></p>
        <p class="chunk" data-nb-ref-number="61" data-nb-words="109" data-nb-chars="669"><span class="idea" data-nb-ref-number="61" id="idea61" data-nb-words="109" data-nb-chars="669">„Ty jsi přišla, Marketo! Hle, tolik ztrácejíc, získávám dceru. Mé&nbsp;dítě, neopakuj tak příliš často běda! a&nbsp;běda! Nehořekuj. Vše, co&nbsp;se&nbsp;děje, nutno přijímati. To&nbsp;skýtá Bůh. Jeho srdce je&nbsp;laskavé i&nbsp;nesrozumitelné. Ke&nbsp;všem skutkům je&nbsp;přimísena láska. Co&nbsp;na&nbsp;tom sejde, že&nbsp;teď pláčeme? Co&nbsp;sejde po&nbsp;králově hněvu? Je&nbsp;královštější soudce a&nbsp;bude souditi rytíře rytířsky a&nbsp;sedláka selsky. Můj manžel vyučil své syny ctnosti, kterouž mu&nbsp;kázal jeho čas. Žel, čas se&nbsp;mění! Můj manžel byl nalezen zbojníkem, jeho srdce však nikdo nepotěžkal.“ Řkouc to, Kateřina se&nbsp;zamlčela, trhajíc tkáň svého zlatohlavu. „Již ani slzu, ani slzičku,“ děla vposled. „A&nbsp;věrnost, věrnost starým časům!“</span></p>
        <p class="chunk" data-nb-ref-number="62" data-nb-words="64" data-nb-chars="371"><span class="idea" data-nb-ref-number="62" id="idea62" data-nb-words="64" data-nb-chars="371">Noc se&nbsp;vlekla a&nbsp;prchala bijíc do&nbsp;zvonu, jenž křápe hodinu po&nbsp;hodině. Jeho prasklý hlas je&nbsp;podoben zvuku řetězu, s&nbsp;nímž sestupuje žalářník a&nbsp;jejž vleče dolů stupeň po&nbsp;stupni. Již svítá, vzhůru krkavci, vzhůru čeládko nerovných křídel, vzhůru havěti s&nbsp;ocasy ujetými, s&nbsp;narudlým zobanem, smrdutým dechem a&nbsp;se zjeveným okem! Ach, jenom hrdlička si&nbsp;sedí na&nbsp;věži a&nbsp;volá a&nbsp;volá.</span></p>
        <p class="chunk" data-nb-ref-number="63" data-nb-words="304" data-nb-chars="1715"><span class="idea" data-nb-ref-number="63" id="idea63" data-nb-words="304" data-nb-chars="1715">Jaký den! Hle, růžek měsíce, hle, šípy svítání. Všechno se&nbsp;děje bez hlesu. Opatrná stráž přechází náměstí a&nbsp;míří k&nbsp;věži. A&nbsp;za stráží jde průvod žen a&nbsp;dítek. Toť paní Kateřina a&nbsp;všichni ostatní. Vidím Marketu Lazarovu, pak Alexandru a&nbsp;vposled Václava. Ten chlapec není umyt a&nbsp;vzlyká do&nbsp;dlaně. Teď vešli. Hlídka zrychlila svůj krok, snad není její srdce uchváceno? Proč počítá? Jakým myšlenkám se&nbsp;brání? Ach, na&nbsp;mou čest, to&nbsp;čekání je&nbsp;strašné. Od&nbsp;brány podél zdi až&nbsp;k&nbsp;hradebnímu úhlu je&nbsp;patnáct kamenů a&nbsp;pouze třináct jsem napočetl směrem opačným. Hle psici, jež se&nbsp;vleče, a&nbsp;žebračku, dnes málem vzpřímenou. Náměstí se&nbsp;již plní. Dav přebíhá a&nbsp;stojí jako lesy. Dav dobráčků, dav starodávných přátel, již jsou loupežníkům dlužni prokletí za&nbsp;noční přepady. Ten člověk se&nbsp;nadýmá, ten tluče na&nbsp;svůj opasek a&nbsp;břich, ten se&nbsp;naježí a&nbsp;od nohou a&nbsp;po stehnech mu&nbsp;běží mráz. Starcům nabíhají na&nbsp;skráních žíly, a&nbsp;jejich šat je&nbsp;teplý a&nbsp;týly studené. Ty&nbsp;oči v&nbsp;sloup, ten vyvrácený pohled! Slyšte teď buben. Slyšte patero bubnování a&nbsp;patero ran na&nbsp;dveře vězení. Podél zdi se&nbsp;řadí kopiníci. Jejich stín se&nbsp;láme a&nbsp;stoupá vzhůru, olizuje římsoví. Kopiníci a&nbsp;opět bubeník, jenž hlásá smrt. Na&nbsp;kůži jeho bubnu je&nbsp;přehozen závoj, buben zní temně a&nbsp;jeho hlas je&nbsp;jako stín zvuku. Nyní září slunce a&nbsp;všechna ta&nbsp;bída plane nádherou, všecičko zbrunátní a&nbsp;na obrátku se&nbsp;stane třpytem. Horko stoupá. Kat si&nbsp;setře pot a&nbsp;tlouštík v&nbsp;krunýři se&nbsp;šije jako žák. Teď vyšel Kozlík s&nbsp;paní Kateřinou a&nbsp;se svým kaplanem. Dotkl se&nbsp;rouch Pána, jenž se&nbsp;vezdy usmívá a&nbsp;jde jako vinař, když mu&nbsp;vypršel čas smlouvy. Rozhlíží se&nbsp;po&nbsp;shromáždění a&nbsp;vida na&nbsp;jeho tváři zpustošení a&nbsp;zoufalost, polituje se&nbsp;a&nbsp;dí: „Již za&nbsp;chviličku budu zbaven tíhy času. Jsem věru stár.“</span></p>
        <p class="chunk" data-nb-ref-number="64" data-nb-words="118" data-nb-chars="673"><span class="idea" data-nb-ref-number="64" id="idea64" data-nb-words="118" data-nb-chars="673">Dále nemá, co&nbsp;by&nbsp;řekl, a&nbsp;vida tepající oči svojí ženy, usměje se&nbsp;trošičku, aby ji&nbsp;povzbudil. Za&nbsp;ním kráčí Mikoláš. Je&nbsp;sláb a&nbsp;vratkých nohou. Ta, která jde po&nbsp;jeho boku, ta, která jej podpírá, je&nbsp;Marketa. Jeho pobodaná tvář je&nbsp;bledá, jeho ramena budí vzpomínku síly, jeho pravice budí vzpomínku síly, pravice, kteráž se&nbsp;klade na&nbsp;rameno ženino, aby ji&nbsp;úžeji přivinula. Je&nbsp;očarován smrtí, jež, suďte jakkoliv, jest mír. Nikoho nevidí, leč ty, kdož kráčejí touž cestou, nezaslechne hlas zástupu a&nbsp;nemá strach. Jeho duše je&nbsp;blízká jeho srdci a&nbsp;hvězdný prach, který jí&nbsp;ulpěl na&nbsp;křídlech, padá teď do&nbsp;krve a&nbsp;stoupá do&nbsp;všech žil. Toť pokora, bez níž je&nbsp;statečnost divá jako zuření.</span></p>
        <p class="chunk" data-nb-ref-number="65" data-nb-words="11" data-nb-chars="62"><span class="idea" data-nb-ref-number="65" id="idea65" data-nb-words="11" data-nb-chars="62">Jen pokora? Toť věru málo! Což se&nbsp;nekaje? Což nelituje hříchu?</span></p>
        <p class="chunk" data-nb-ref-number="66" data-nb-words="8" data-nb-chars="46"><span class="idea" data-nb-ref-number="66" id="idea66" data-nb-words="8" data-nb-chars="46">Ne. Byl příliš loupežníkem a&nbsp;býval vždy pyšný.</span></p>
        <p class="chunk" data-nb-ref-number="67" data-nb-words="38" data-nb-chars="236"><span class="idea" data-nb-ref-number="67" id="idea67" data-nb-words="38" data-nb-chars="236">Za&nbsp;Mikolášem šly dvě dvojice bratří podpírajících se&nbsp;navzájem. Jejich zranění byla děsná a&nbsp;ženy nad nimi hořekovaly, patřivše jim tváří v&nbsp;tvář, a&nbsp;mužové vyráželi vzdechy vidouce stopy mečů. Kam se&nbsp;poděly štěbetalky, babice a&nbsp;zlé jazyky?</span></p>
        <p class="chunk" data-nb-ref-number="68" data-nb-words="19" data-nb-chars="108"><span class="idea" data-nb-ref-number="68" id="idea68" data-nb-words="19" data-nb-chars="108">Není jich. To&nbsp;bylo letmé vzkypění a&nbsp;maska slabosti a&nbsp;radost z&nbsp;nekrvavé hry. Však toto divadlo je&nbsp;velikolepé.</span></p>
        <p class="chunk" data-nb-ref-number="69" data-nb-words="33" data-nb-chars="173"><span class="idea" data-nb-ref-number="69" id="idea69" data-nb-words="33" data-nb-chars="173">Kozlík se&nbsp;rozloučil. Jeho hlava padá do&nbsp;koše a&nbsp;jeho týl je&nbsp;krvavý. Mikoláš stojí pod šibenicí a&nbsp;vdechl naposled. Za&nbsp;ním jdou čtyři bratři a&nbsp;kat jim klade oprátku a&nbsp;láme vaz.</span></p>
        <p class="chunk" data-nb-ref-number="70" data-nb-words="37" data-nb-chars="209"><span class="idea" data-nb-ref-number="70" id="idea70" data-nb-words="37" data-nb-chars="209">Ti, kdo viděli tu&nbsp;smrt, ti&nbsp;všichni stáli bez dechu. Bylo pak zapsáno, že&nbsp;ženy loupežníků stály jako sochy, na&nbsp;nichž hoří šat. Jediná Marketa Lazarová se&nbsp;zhroutila a&nbsp;její pláč zněl jako vítr, jenž nás strašívá.</span></p>
        <p class="chunk" data-nb-ref-number="71" data-nb-words="56" data-nb-chars="331"><span class="idea" data-nb-ref-number="71" id="idea71" data-nb-words="56" data-nb-chars="331">Marketa Lazarová! Ale to&nbsp;jméno není již její jméno. Tato paní povila syna jménem Václav. V&nbsp;témž čase slehla i&nbsp;Alexandra. Slehnuvši vzala si&nbsp;vlastní rukou život a&nbsp;Marketa kojila obě děti. Vyrostli z&nbsp;nich chlapáčtí chlapi, ale, žel, o&nbsp;jejich duši se&nbsp;sváří láska s&nbsp;ukrutností a&nbsp;jistota s&nbsp;pochybnostmi. Ó, krvi Kristiánova a&nbsp;Marketina!</span></p>
        <p class="chunk" data-nb-ref-number="72" data-nb-words="50" data-nb-chars="310"><span class="idea" data-nb-ref-number="72" id="idea72" data-nb-words="50" data-nb-chars="310"><em>Můj básníku, toť příběh sestavený málem zbůhdarma. Vždyť jej tak dobře znáš! Vypravoval jsem jej bez umění a&nbsp;stěží si&nbsp;zasloužím tvou chválu. Což naplat. Proutek proutkařův se&nbsp;stále ohýbá nad těmito spodními vodami. Nenalezl jsem pramen, vyhlub sám na&nbsp;popsaném místě jámu a&nbsp;vykruž cisternu, z&nbsp;níž pijí jehničky.</em></span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./colophon.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>