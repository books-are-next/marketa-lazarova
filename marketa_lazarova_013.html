<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Hlava sedmá">
    <meta name="apple-mobile-web-app-capable" content="yes">
    <title>Hlava sedmá</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Vladislav Vančura: Marketa Lazarová">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Marketa Lazarová">
    <meta property="og:title" content="Marketa Lazarová">
    <meta property="og:type" content="book">
    <meta property="og:book:author" content="Vladislav Vančura">
    <meta property="twitter:title" content="Vladislav Vančura: Marketa Lazarová">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./marketa_lazarova_012.html">
    <link rel="next" href="./marketa_lazarova_014.html">
    <meta name="nb-order" content="8">
    <link rel="self" href="marketa_lazarova_013.html">
    <meta name="nb-identifier" content="vancura-marketa-lazarova-9ed071e">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2518" data-nb-chars="15106">
    <nav role="doc-toc">
      <ul class="plain section">
        <li><a href="marketa_lazarova_006.html">Věnování</a></li>
        <li><a href="marketa_lazarova_007.html">Hlava první</a></li>
        <li><a href="marketa_lazarova_008.html">Hlava druhá</a></li>
        <li><a href="marketa_lazarova_009.html">Hlava třetí</a></li>
        <li><a href="marketa_lazarova_010.html">Hlava čtvrtá</a></li>
        <li><a href="marketa_lazarova_011.html">Hlava pátá</a></li>
        <li><a href="marketa_lazarova_012.html">Hlava šestá</a></li>
        <li><a href="marketa_lazarova_013.html">Hlava sedmá</a></li>
        <li><a href="marketa_lazarova_014.html">Hlava osmá</a></li>
        <li><a href="marketa_lazarova_015.html">Hlava devátá</a></li>
        <li><a href="marketa_lazarova_016.html">Hlava desátá</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./marketa_lazarova_012.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="11"><span class="idea" data-nb-ref-number="1" id="idea1" data-nb-words="2" data-nb-chars="11">Hlava sedmá</span></h1>
        <section>
          <p class="chunk" data-nb-ref-number="2" data-nb-words="33" data-nb-chars="193"><span class="idea" data-nb-ref-number="2" id="idea2" data-nb-words="33" data-nb-chars="193">Nitečka po&nbsp;nitečce se&nbsp;splétá v&nbsp;provaz. Vidím, že&nbsp;přemnohé vlákno je&nbsp;rudé a&nbsp;přemnohé že&nbsp;je&nbsp;černé, ale nastojte, copan v&nbsp;rukách provazníka se&nbsp;stříbří! Není nad laskavé srdce tohoto dělníka osudů.</span></p>
          <p class="chunk" data-nb-ref-number="3" data-nb-words="23" data-nb-chars="139"><span class="idea" data-nb-ref-number="3" id="idea3" data-nb-words="23" data-nb-chars="139">Co&nbsp;vypravovati? Cesta jako cesta! Při všech stezkách jsou utěšené roviny a&nbsp;ostruží a&nbsp;stromy přímé a&nbsp;stromy nerovného těla, jež zkazil vítr.</span></p>
          <p class="chunk" data-nb-ref-number="4" data-nb-words="95" data-nb-chars="549"><span class="idea" data-nb-ref-number="4" id="idea4" data-nb-words="95" data-nb-chars="549">Dvě dívky jdou k&nbsp;Obořišti. Bůh je&nbsp;provázej! Naříkají, ale vy&nbsp;a&nbsp;já nic nedáme na&nbsp;jejich pláč a&nbsp;budeme je&nbsp;pobízeti k&nbsp;šťastnému konci. Ach, vy&nbsp;děvečky, jak jste bláhové, cožpak vy&nbsp;si&nbsp;myslíte, že&nbsp;jsou skutky, jež by&nbsp;mohly zděsiti strůjce skutků? Vy&nbsp;hrdopýšky, vy&nbsp;jehňátka hříchu, z&nbsp;uraganů zkázy se&nbsp;oddělil sotva větříček, aby pohnul vláskem nad vaší skrání. Vidíme, že&nbsp;je&nbsp;vaše vina pramaličká. Není větší, než kdybyste z&nbsp;neopatrnosti upustily koroptví vajíčko, v&nbsp;němž je&nbsp;zárodek života. Jaká je&nbsp;vaše cena? Jaká je&nbsp;cena vašich přátel? Jaká je&nbsp;cena lidí?</span></p>
          <p class="chunk" data-nb-ref-number="5" data-nb-words="42" data-nb-chars="283"><span class="idea" data-nb-ref-number="5" id="idea5" data-nb-words="42" data-nb-chars="283">Nechci odpovídati. Viděl jsem umírající dítě, dělníka, který dokonával, blázna zavěšeného na&nbsp;mřížoví, slepce tápajícího po&nbsp;stěnách, škubající se&nbsp;útrobu, do&nbsp;níž lidé hroužili ruce, viděl jsem zoufalce a&nbsp;nemoha uvěřiti na&nbsp;majestát smrti, ohlížel jsem se&nbsp;po&nbsp;andělu života. Kde prodlévá?</span></p>
          <p class="chunk" data-nb-ref-number="6" data-nb-words="125" data-nb-chars="789"><span class="idea" data-nb-ref-number="6" id="idea6" data-nb-words="125" data-nb-chars="789">Nikde! Viděl jsem muže a&nbsp;ženy konající omrzelou a&nbsp;trapnou práci u&nbsp;hlav umírajících. Sotvaže se&nbsp;odtrhli, sotvaže přišli k&nbsp;hlavám nemocného. Jejich láska byla k&nbsp;nepoznání a&nbsp;jejich žal byl k&nbsp;nepoznání. Žal? Láska? Ano! Ano! Ano! Bůh vetkl za&nbsp;bláznivé čapky po&nbsp;jednom z&nbsp;andělských peříček. Nuže, lidský život má&nbsp;nesmírnou cenu lásky. Jaké štěstí, že&nbsp;Marketa s&nbsp;Alexandrou milovaly, jaké štěstí, že&nbsp;jim bylo dopřáno trpěti, neboť duše nemohou žíti bez bolesti. Krajina, kterou poutnice procházely, se&nbsp;již třikráte proměnila. Les a&nbsp;kopčité louky byly již za&nbsp;nimi. Vynořoval se&nbsp;dým selských ohnišť, komíny, střecha a&nbsp;vposled a&nbsp;přece znenadání vesnická stavení. Cesta klesala. Učinily ještě několik kroků a&nbsp;tu se&nbsp;Alexandra zastavila, žádajíc, aby se&nbsp;vyhnuly vesnici, která dozajista je&nbsp;nepřátelská.</span></p>
          <p class="chunk" data-nb-ref-number="7" data-nb-words="20" data-nb-chars="125"><span class="idea" data-nb-ref-number="7" id="idea7" data-nb-words="20" data-nb-chars="125">„Jakže,“ pravila Marketa, „skrývati se? Což jsme se&nbsp;neskrývaly již dosti dlouho? Vejděme, nechť se&nbsp;stane to, co&nbsp;nás očekává.“</span></p>
          <p class="chunk" data-nb-ref-number="8" data-nb-words="76" data-nb-chars="457"><span class="idea" data-nb-ref-number="8" id="idea8" data-nb-words="76" data-nb-chars="457">Podivno, loupežnice, jež nebyla opatrného ducha, váhala a&nbsp;Mar­keta Lazarová šla beze strachu vpřed. Odkud se&nbsp;vzalo toto odhodlání? Z&nbsp;pokory! Když vyšla z&nbsp;lesa, když přestoupila pohraniční písky, když se&nbsp;octla v&nbsp;kraji, v&nbsp;němž vládne slunce a&nbsp;hlas zvonic, nešťastnice nemohla necítiti dvojnásob svoji vinu. Přála si&nbsp;trestu a&nbsp;prahla po&nbsp;něm. Prahla po&nbsp;trestu, neboť trest byl pro tuto křesťanku tak příjemný a&nbsp;sladký, jako je&nbsp;lože a&nbsp;lázeň pro toho, kdo zemdlel.</span></p>
          <p class="chunk" data-nb-ref-number="9" data-nb-words="88" data-nb-chars="530"><span class="idea" data-nb-ref-number="9" id="idea9" data-nb-words="88" data-nb-chars="530">Trest je&nbsp;úhelným kamenem odpuštění a&nbsp;vy, ó&nbsp;lehkověrnice, se&nbsp;kloníte na&nbsp;stranu jistot a&nbsp;milosrdenství. Nerozeznávám v&nbsp;tom pevnosti. Právě tak jako jste se&nbsp;rouhavě modlívala, nyní se&nbsp;rouhavě kajete. Zdá se&nbsp;vám, že&nbsp;klečíte v&nbsp;hanbě a&nbsp;ponížení před svým otcem, bijete hlavou o&nbsp;zemi, avšak na&nbsp;dně slzavého džbánu je&nbsp;odporný štír! Vidím ve&nbsp;vašem srdci slasti a&nbsp;blaho těch, kdo se&nbsp;ponižují, vidím štěstí milenek strádajících pro milence, vidím palčivé a&nbsp;hanebné štěstí, které skrýváte. Jste tak bláhová! Avšak Bůh se&nbsp;usměje vaší slabosti.</span></p>
          <p class="chunk" data-nb-ref-number="10" data-nb-words="56" data-nb-chars="347"><span class="idea" data-nb-ref-number="10" id="idea10" data-nb-words="56" data-nb-chars="347">Marketa vešla do&nbsp;vesnice prvá a&nbsp;Alexandra ji&nbsp;následovala jen zpovzdáli, loupežnická opatrnost ji&nbsp;vedla stínem. Ale stalo se, že&nbsp;potkaly selku, vedoucí dítě. Stalo se, že&nbsp;žena vykřikla a&nbsp;zchvátivši svého synáčka do&nbsp;náruče běžela ke&nbsp;dveřím. Byly zamknuty. Tu&nbsp;se&nbsp;jala do&nbsp;nich bušiti pěstí a&nbsp;volala Kozlíkovo jméno, jako kdyby přicházel sám loupežník.</span></p>
          <p class="chunk" data-nb-ref-number="11" data-nb-words="36" data-nb-chars="209"><span class="idea" data-nb-ref-number="11" id="idea11" data-nb-words="36" data-nb-chars="209">Netrvalo to&nbsp;déle, než je&nbsp;potřebí, aby se&nbsp;sedláček poohlédl, není-li nablízku nějaký chlapácký jezdec. A&nbsp;hrome! Shledav, co&nbsp;se&nbsp;to&nbsp;děje, a&nbsp;vida, že&nbsp;je&nbsp;vesnice jako když vymete, popadl lískovici a&nbsp;hajdy na&nbsp;náves.</span></p>
          <p class="chunk" data-nb-ref-number="12" data-nb-words="16" data-nb-chars="80"><span class="idea" data-nb-ref-number="12" id="idea12" data-nb-words="16" data-nb-chars="80">„To bych se&nbsp;na&nbsp;to&nbsp;podíval, jářku, to&nbsp;si&nbsp;dám líbit! Slečinky z&nbsp;lesa kradou děti!“</span></p>
          <p class="chunk" data-nb-ref-number="13" data-nb-words="89" data-nb-chars="448"><span class="idea" data-nb-ref-number="13" id="idea13" data-nb-words="89" data-nb-chars="448">Toť se&nbsp;ví, že&nbsp;si&nbsp;vykasal rukávy a&nbsp;že se&nbsp;do&nbsp;nich dal a&nbsp;bušil do&nbsp;nich o&nbsp;sto šest. A&nbsp;co tak do&nbsp;nich bušil, přibývalo před stavením lidí a&nbsp;holí a&nbsp;sudlic. Byla z&nbsp;toho pěkná řež. Marketa Lazarová má, co&nbsp;si&nbsp;přála. Ach, Ježíši a&nbsp;Maria, ach, Ježíši, kéž by&nbsp;se&nbsp;všechna přání splnila s&nbsp;takovou rychlostí! Jeden jí&nbsp;leží ve&nbsp;vlasech, druhý ji&nbsp;kráká za&nbsp;ucho, třetí ji&nbsp;maže přes záda a&nbsp;na zadek dopadá rána za&nbsp;ranou. Žel, uvědomujeme si&nbsp;jen zpola svou přirozenost!</span></p>
          <p class="chunk" data-nb-ref-number="14" data-nb-words="15" data-nb-chars="81"><span class="idea" data-nb-ref-number="14" id="idea14" data-nb-words="15" data-nb-chars="81">Pokání a&nbsp;nepokání, fí&nbsp;na&nbsp;to! Slečny by&nbsp;se&nbsp;rády zřekly vytoužené odplaty za&nbsp;hřích.</span></p>
          <p class="chunk" data-nb-ref-number="15" data-nb-words="42" data-nb-chars="275"><span class="idea" data-nb-ref-number="15" id="idea15" data-nb-words="42" data-nb-chars="275">Alexandra se&nbsp;zmocnila jakéhosi kůlu či&nbsp;kyje a&nbsp;bije jím hlava nehlava. Vzápětí má&nbsp;kosu, jež vypadla z&nbsp;chrapounovy ruky. Vážení pánové, šaškoviny předcházívají děsným věcem. Sotva se&nbsp;to&nbsp;stalo, ťala loupežnice po&nbsp;rameni výrostka, který byl nejblíže. Alexandra opět prolévá krev!</span></p>
          <p class="chunk" data-nb-ref-number="16" data-nb-words="66" data-nb-chars="375"><span class="idea" data-nb-ref-number="16" id="idea16" data-nb-words="66" data-nb-chars="375">V&nbsp;témž okamžiku pozbyla její přítelkyně vědomí a&nbsp;zhroutila se&nbsp;k&nbsp;nohám pasáčka, jenž vykřikl lítostí. Krev a&nbsp;tento výkřik učinily, že&nbsp;jeden sedlák loupá svůj klacek, druhý se&nbsp;opírá o&nbsp;hůl, kterou mával, třetí si&nbsp;utahuje řemen, kdosi kašle a&nbsp;kdosi posmrkává. Stalo se&nbsp;utišení a&nbsp;ticho. Ten, kdo byl tak krvavě zraněn, se&nbsp;nazývá Čepela. Jeho tvář bělí a&nbsp;jeho duše proniká k&nbsp;ústům.</span></p>
          <p class="chunk" data-nb-ref-number="17" data-nb-words="6" data-nb-chars="34"><span class="idea" data-nb-ref-number="17" id="idea17" data-nb-words="6" data-nb-chars="34">Co&nbsp;si&nbsp;počneme s&nbsp;bezděčným vojákem?</span></p>
          <p class="chunk" data-nb-ref-number="18" data-nb-words="49" data-nb-chars="329"><span class="idea" data-nb-ref-number="18" id="idea18" data-nb-words="49" data-nb-chars="329">Vzali pavučinu a&nbsp;blanky z&nbsp;čerstvých vajec, jež lpějí na&nbsp;skořápkách, a&nbsp;přiložili je&nbsp;na&nbsp;ránu. Bylo slyšeti nevrlý ropot. A&nbsp;středem zevlounů a&nbsp;zarytých diváků, jejichž lítostivost je&nbsp;nesrozumitelná, středem rasíků, již by&nbsp;s&nbsp;vámi rozdělili srdce, se&nbsp;prodírá vesnický posměváček, věčný starosvat, právoznalec, šprýmař a&nbsp;lidový soudce.</span></p>
          <p class="chunk" data-nb-ref-number="19" data-nb-words="93" data-nb-chars="529"><span class="idea" data-nb-ref-number="19" id="idea19" data-nb-words="93" data-nb-chars="529">„To si&nbsp;pamatujte, co&nbsp;vám povídám,“ praví a&nbsp;přivírá oči, „pamatujte si, že&nbsp;nemáme kupovati to, co&nbsp;potřebujeme, ale bez čeho být nemůžeme. Kdo překoupí, ten prohloupí.“ Nu&nbsp;dobrá, dobrá, čekáte však na&nbsp;rozumné slovo? Vzácní pánové, náš mudrc neřekl nic podobného. Moudrý člověk ví, že&nbsp;je&nbsp;všude plno drábů a&nbsp;zaprodaných syslů. Soudce je&nbsp;pán, král je&nbsp;pán a&nbsp;šlechtici jsou páni. Kdo by&nbsp;si&nbsp;pálil prsty? Toť se&nbsp;ví, že&nbsp;nikdo nebude nic namítat, prožene-li jim sedláček někde v&nbsp;závětří kůži, ale dovolávati se&nbsp;jejich soudů? Ó&nbsp;ne, ó&nbsp;ne, ne!</span></p>
          <p class="chunk" data-nb-ref-number="20" data-nb-words="29" data-nb-chars="164"><span class="idea" data-nb-ref-number="20" id="idea20" data-nb-words="29" data-nb-chars="164">Tento podobný žert, o&nbsp;němž si&nbsp;třeba myslíte, že&nbsp;je&nbsp;tupohlavý, tento zásah mudrcův způsobil, že&nbsp;lidé mohli opět mluviti a&nbsp;smáti se&nbsp;a&nbsp;že skryli svá překypující srdce.</span></p>
          <p class="chunk" data-nb-ref-number="21" data-nb-words="29" data-nb-chars="161"><span class="idea" data-nb-ref-number="21" id="idea21" data-nb-words="29" data-nb-chars="161">Čepela dýchal a&nbsp;jeho duše opět sestupovala doprostřed prsou. Ach, onoho dne nikdo nevěděl, že&nbsp;je&nbsp;mu&nbsp;přisouzen jen měsíc života a&nbsp;že přece jen zemře od&nbsp;této rány.</span></p>
          <p class="chunk" data-nb-ref-number="22" data-nb-words="80" data-nb-chars="436"><span class="idea" data-nb-ref-number="22" id="idea22" data-nb-words="80" data-nb-chars="436">Čepela dýchal, Marketa Lazarová byla opět na&nbsp;nohou a&nbsp;tak si&nbsp;sedláci řekli, že&nbsp;toho namluvili dost a&nbsp;že přestanou. Vzali Alexandře kosiště a&nbsp;hnali obě slečny pěkně před sebou a&nbsp;ze vsi ven. Vedli si&nbsp;věru vesele, tu&nbsp;tleskajíce do&nbsp;dlaní, tu&nbsp;zpívajíce posměšné písničky. A&nbsp;všude se&nbsp;rozléhal hlas, že&nbsp;tvrdošíjné duše kašlou na&nbsp;pány, byť by&nbsp;i&nbsp;činili pokání. Na&nbsp;mou duchu, bojím se, že&nbsp;při té&nbsp;cestě padlo ještě několik záhlavků a&nbsp;je mi&nbsp;to&nbsp;líto.</span></p>
          <p class="chunk" data-nb-ref-number="23" data-nb-words="80" data-nb-chars="495"><span class="idea" data-nb-ref-number="23" id="idea23" data-nb-words="80" data-nb-chars="495">Sotvaže byly slečny za&nbsp;humny, hrabě Kristián projížděl vesnicí, která proslula touto šrůtkou a&nbsp;dodnes se&nbsp;nazývá nikoliv Rybničná, jak jí&nbsp;bývalo jméno, ale Hávin Plůtek. Hledal svého syna. Kdyby byl přijel o&nbsp;hodinku dříve! Kdyby byl zastihl vražednici! Ale netušil zhola nic. Podřimoval si&nbsp;v&nbsp;sedle a&nbsp;když ho&nbsp;dobrá napadla, rozmlouval s&nbsp;Reinerem. Byl mrzut, ale nikoliv rozezlen. Zdálo se&nbsp;mu, že&nbsp;jeho švihák zatočil jak náleží s&nbsp;otcovskými zlaťáky. Vsunuv ruku do&nbsp;měšce, počítal, kolik jich zbývá.</span></p>
          <p class="chunk" data-nb-ref-number="24" data-nb-words="96" data-nb-chars="549"><span class="idea" data-nb-ref-number="24" id="idea24" data-nb-words="96" data-nb-chars="549">Královští vojáci spali v&nbsp;městě a&nbsp;Pivo se&nbsp;zdráhal poslati je&nbsp;s&nbsp;hrabětem na&nbsp;obchůzku. Kristián se&nbsp;vzdálil o&nbsp;své vůli a&nbsp;vojsko je&nbsp;vojsko! Hraběti nezbývalo, než aby přijal do&nbsp;svých služeb tři halamy a&nbsp;chodil s&nbsp;nimi sám. Reiner byl pátý. Podobalo se, že&nbsp;milenci nezůstali v&nbsp;lese a&nbsp;že se&nbsp;přičiňují, aby nalezli chrám a&nbsp;kněze. Hrabě si&nbsp;snadno vypočítal, že&nbsp;spěchají se&nbsp;svatbou. Střehl kostely a&nbsp;kvapil, aby přistihl milence, ani vcházejí právě do&nbsp;vrat. Byl by&nbsp;jim dal co&nbsp;proto, neboť otcové se&nbsp;pranic nezdráhají nazvati lásku smilnictvím a&nbsp;hrubou žádostí.</span></p>
          <p class="chunk" data-nb-ref-number="25" data-nb-words="38" data-nb-chars="220"><span class="idea" data-nb-ref-number="25" id="idea25" data-nb-words="38" data-nb-chars="220">Když se&nbsp;hrabě zastavil na&nbsp;návsi Rybničné, nemohl si&nbsp;nevšimnouti pobořeného plotu, holí, džbánků, kamení a&nbsp;hruď. To&nbsp;vše leželo v&nbsp;cestě. Tu&nbsp;nařídil Reinerovi, aby se&nbsp;otázal, co&nbsp;se&nbsp;zběhlo. A&nbsp;Reiner se&nbsp;dal do&nbsp;vyptávání, řka:</span></p>
          <p class="chunk" data-nb-ref-number="26" data-nb-words="35" data-nb-chars="212"><span class="idea" data-nb-ref-number="26" id="idea26" data-nb-words="35" data-nb-chars="212">„Sousedé, odpovězte mi, kdopak to&nbsp;prošel vaší vsí? Koho jste tloukli holemi, na&nbsp;koho jste házeli kamením? Nebyl to&nbsp;mnich, který pro lásku boží prosívá po&nbsp;staveních? Nebyl to&nbsp;zlatník, vracející se&nbsp;se&nbsp;svým zbožím?“</span></p>
          <p class="chunk" data-nb-ref-number="27" data-nb-words="49" data-nb-chars="320"><span class="idea" data-nb-ref-number="27" id="idea27" data-nb-words="49" data-nb-chars="320">„Nikoliv, urozený pane,“ odpověděl ten, který měl pověst nejchytřejšího člověka, „nebyl to&nbsp;ani mnich, ani mistr nějakého řemesla. Prvému bychom naplnili brašnu a&nbsp;košíček. Druhému bych ukázal cestu, kterou se&nbsp;chodívá. Navážil bych mu&nbsp;vody a&nbsp;přál šťastný návrat. Nebyl tu&nbsp;nikdo, leda dvě děvečky, na&nbsp;které se&nbsp;nevyptáváte.“</span></p>
          <p class="chunk" data-nb-ref-number="28" data-nb-words="10" data-nb-chars="60"><span class="idea" data-nb-ref-number="28" id="idea28" data-nb-words="10" data-nb-chars="60">„Jakž by&nbsp;ne!“ děl opět biskupův sluha, jenž se&nbsp;pokristianil.</span></p>
          <p class="chunk" data-nb-ref-number="29" data-nb-words="35" data-nb-chars="228"><span class="idea" data-nb-ref-number="29" id="idea29" data-nb-words="35" data-nb-chars="228">Co&nbsp;zbývalo, než jíti s&nbsp;pravdou ven? Oděnci poslouchali, ale sotvaže padlo jméno Alexandřino, již obraceli koně. Nečekali, až&nbsp;sedlák domluví, ani až&nbsp;hrabě pokyne na&nbsp;cestu. Vyrazili tryskem a&nbsp;za několik chvil nešťastnice dostihli.</span></p>
          <p class="chunk" data-nb-ref-number="30" data-nb-words="175" data-nb-chars="1124"><span class="idea" data-nb-ref-number="30" id="idea30" data-nb-words="175" data-nb-chars="1124">Marketa Lazarová zemdlela a&nbsp;nemohla již jíti. Tu&nbsp;se&nbsp;hrne pět jezdců. Koně se&nbsp;zastavili, mužové seskakují na&nbsp;zemi a&nbsp;hrabě Kristián, otec zavražděného, stojí před Alexandrou. Zdráháte se&nbsp;uvěřiti, že&nbsp;bylo slyšeti amazončino srdce, které se&nbsp;ozývalo jako dupání šermířů? Zdráháte se&nbsp;uvěřiti, že&nbsp;loupežnice, tak snadno zadržující hřebce, byla bez dechu? V&nbsp;každé paměti žije strach, který nás přikovává před tím, koho jsme zradili a&nbsp;komu bylo ukřivděno ze&nbsp;svévole. Rozpomeňte se&nbsp;na&nbsp;nesmírnou hanbu a&nbsp;na strach nevypověditelný, v&nbsp;němž jste stáli. A&nbsp;znásobte jej, znásobte jej tisíckráte, neboť Alexandřina tvář je&nbsp;pokryta stříkanci věčně se&nbsp;obnovujícími. Kristián se&nbsp;ptá a&nbsp;ptá. Jeho cizí jazyk je&nbsp;palčivě srozumitelný jako pláč a&nbsp;vzlykání. Jeho řeč se&nbsp;vrhá přes slovíčka, duní, blekotá, tichne a&nbsp;je slyšeti jenom šeptání. Konečně se&nbsp;odvrací. Od&nbsp;této chvíle neděl již ani slova a&nbsp;propukl v&nbsp;pláč. Reiner, žalostný prostředník tohoto hledajícího otce, vyslechl ostatní. Marketa mluvila za&nbsp;Alexandru. Bylo již pozdě, najatí pacholci se&nbsp;omrzele potloukali podél tohoto sousoší žalu, chřestili železem a&nbsp;řemením a&nbsp;jejich koně pořehtávali.</span></p>
          <p class="chunk" data-nb-ref-number="31" data-nb-words="33" data-nb-chars="182"><span class="idea" data-nb-ref-number="31" id="idea31" data-nb-words="33" data-nb-chars="182">Táhlo na&nbsp;čtvrtou. Hrabě se&nbsp;opírá o&nbsp;strom a&nbsp;nikdo neví a&nbsp;nikdo neuhodne, co&nbsp;hodlá počíti. Zabije Alexandru? Půjde hledati synův hrob? Vrátí se&nbsp;domů? Tu&nbsp;vstane vražednice se&nbsp;země a&nbsp;dí:</span></p>
          <p class="chunk" data-nb-ref-number="32" data-nb-words="47" data-nb-chars="294"><span class="idea" data-nb-ref-number="32" id="idea32" data-nb-words="47" data-nb-chars="294">„Dopustila jsem se&nbsp;skutku nejhroznějšího. Žal nezastírá vinu, jměte mě. Přeji si&nbsp;trestu stejně hrozného. Uchýlila jsem se&nbsp;do&nbsp;jediné myšlenky, do&nbsp;myšlenky, která je&nbsp;přepevná, do&nbsp;myšlenky lásky. Přeji si&nbsp;smrti, ať&nbsp;stře přede mne svůj plášť! Toť převozník, toť hřebec, který mě&nbsp;unáší ke&nbsp;shledání.“</span></p>
          <p class="chunk" data-nb-ref-number="33" data-nb-words="70" data-nb-chars="429"><span class="idea" data-nb-ref-number="33" id="idea33" data-nb-words="70" data-nb-chars="429">Jaké žáry, jaké peklo citů bylo v&nbsp;tomto srdci? Poznavši, že&nbsp;ji&nbsp;Kristián miloval, poznavši svůj omyl, byla zachvácena přívalem lásky, který ji&nbsp;vrhl na&nbsp;kolena. Křičela před tímto plačícím otcem a&nbsp;před chlapy, jejichž uši jsou hrubé a&nbsp;oči necudné. Zírala na&nbsp;blednoucí čelo Kristiánovo, do&nbsp;středu jeho mysli, která již nemá síly porozuměti této věrnosti. Drala se&nbsp;do&nbsp;mrtvého srdce, toužíc, aby její krev skanula do&nbsp;Kristiánových žil.</span></p>
          <p class="chunk" data-nb-ref-number="34" data-nb-words="30" data-nb-chars="183"><span class="idea" data-nb-ref-number="34" id="idea34" data-nb-words="30" data-nb-chars="183">To&nbsp;vše jsou však blázniviny, na&nbsp;něž starci nepřistupují. Hrabě vstal a&nbsp;nevšímaje si&nbsp;její bolesti udeřil mezi sluhy váčkem s&nbsp;penězi a&nbsp;kázal, aby odvedli Alexandru do&nbsp;hejtmanova tábora.</span></p>
          <p class="chunk" data-nb-ref-number="35" data-nb-words="10" data-nb-chars="62"><span class="idea" data-nb-ref-number="35" id="idea35" data-nb-words="10" data-nb-chars="62">Reiner a&nbsp;Marketa Lazarová měli jej doprovodit k&nbsp;lesnímu hrobu.</span></p>
          <p class="chunk" data-nb-ref-number="36" data-nb-words="46" data-nb-chars="286"><span class="idea" data-nb-ref-number="36" id="idea36" data-nb-words="46" data-nb-chars="286">Nuže, vizte dva průvody. Alexandra jde svázána mezi dvěma koňmi a&nbsp;neobrací se&nbsp;a&nbsp;ani o&nbsp;trošíčku nepochýlí hrdopyšnou hlavu. Snad doposud vidí tu&nbsp;sladkou tvář. Vášnivé poblouzení, poblouzení, jež setrvá až&nbsp;do&nbsp;chviličky smrti, pečetí její ústa. Nechť jde, nechť se&nbsp;shledá se&nbsp;svým milencem.</span></p>
          <p class="chunk" data-nb-ref-number="37" data-nb-words="76" data-nb-chars="505"><span class="idea" data-nb-ref-number="37" id="idea37" data-nb-words="76" data-nb-chars="505">Ďábel je&nbsp;rozmarnější strůjce příhod než Prozřetelnost. Zajisté on&nbsp;ponukl hraběte, aby vlekl Lazarovou do&nbsp;lesa, jehož se&nbsp;děsí. Zajisté ďábel našeptal Kristiánovi, aby rozkázal té, která si&nbsp;přála zhlédnouti aspoň sosnu nad milencovým hrobem, jíti na&nbsp;opačnou stranu. Marketa šla, jevíc poslušnost, jež odzbrojuje. Zatajovala svůj děs, děs! neboť se&nbsp;strašila, že&nbsp;se&nbsp;setkají s&nbsp;Mikolášem. Jakže, bála se&nbsp;svého milence? Nemohla jinak. Šerpinský hvozd byl jeho hvozd, toť les loupežníků a&nbsp;prostorné doupě svévole.</span></p>
          <p class="chunk" data-nb-ref-number="38" data-nb-words="38" data-nb-chars="228"><span class="idea" data-nb-ref-number="38" id="idea38" data-nb-words="38" data-nb-chars="228">Kdež by&nbsp;se&nbsp;Mikoláš ptal, koho oplakáváte. Což vás neviděl státi po&nbsp;boku vojáků? Dal by&nbsp;dopadnouti svému meči, nepociťuje hříchu ani výčitek, dal by&nbsp;dopadnouti meči, jako žnec dává dopadnouti kose na&nbsp;stvoly trávy v&nbsp;čase senoseče.</span></p>
          <p class="chunk" data-nb-ref-number="39" data-nb-words="16" data-nb-chars="87"><span class="idea" data-nb-ref-number="39" id="idea39" data-nb-words="16" data-nb-chars="87">Ach, toto strašení se&nbsp;není věru bez podstaty a&nbsp;nové krveprolití a&nbsp;nový hřích je&nbsp;blízko.</span></p>
          <p class="chunk" data-nb-ref-number="40" data-nb-words="10" data-nb-chars="59"><span class="idea" data-nb-ref-number="40" id="idea40" data-nb-words="10" data-nb-chars="59">Hle, obrysy lesa, již se&nbsp;stmívá, nesvěřujte se&nbsp;noci, hrabě.</span></p>
          <p class="chunk" data-nb-ref-number="41" data-nb-words="23" data-nb-chars="124"><span class="idea" data-nb-ref-number="41" id="idea41" data-nb-words="23" data-nb-chars="124">Co&nbsp;však odvrátí otce, jenž ztratil syna, co&nbsp;jej odvrátí, aby nešel dál a&nbsp;dál až&nbsp;k&nbsp;hrobu, jenž prosvítá mezi černavými kmeny?</span></p>
          <p class="chunk" data-nb-ref-number="42" data-nb-words="26" data-nb-chars="140"><span class="idea" data-nb-ref-number="42" id="idea42" data-nb-words="26" data-nb-chars="140">Šli a&nbsp;Marketa prosila Boha, aby odvrátil kroky Mikolášovy od&nbsp;tohoto místa a&nbsp;aby přispěl její paměti. Zdálo se, že&nbsp;sešla s&nbsp;cesty a&nbsp;že bloudí.</span></p>
          <p class="chunk" data-nb-ref-number="43" data-nb-words="139" data-nb-chars="846"><span class="idea" data-nb-ref-number="43" id="idea43" data-nb-words="139" data-nb-chars="846">Blížila se&nbsp;již půlnoc. Opět houkala sova, opět bylo slyšeti šelestění v&nbsp;křovinách a&nbsp;poštěkávání povětrných psic. Temnota prolamovala temnotu, koně se&nbsp;třásli a&nbsp;světélkující oči rysa žhnuly mezi větvovím. Marketa Lazarová se&nbsp;zastavila a&nbsp;s&nbsp;úpěním prosí, aby se&nbsp;vrátili. Je&nbsp;veta po&nbsp;jistotách, je&nbsp;veta po&nbsp;bezpečí, když obzírala noční oblohu, již mřížkují větévky korun. Je&nbsp;veta po&nbsp;okouzlení, jež nad vlčími doupaty stře pohodu a&nbsp;mír. Ach, měsíc tehdejších nocí je&nbsp;rozbit a&nbsp;jako ponuré strašidlo sklání zsinalou hlavu a&nbsp;vleče plášť svitu. Jak mohla Marketa pobývati v&nbsp;této strašidelné stavbě lesa, v&nbsp;této úděsné lodi? Taková jest však síla lásky, že&nbsp;se&nbsp;nebála. Viděla líbezný háj, v&nbsp;němž chodívá zvěř po&nbsp;svých cestičkách, v&nbsp;němž si&nbsp;stáda vyhledávají past­vinu, v&nbsp;němž se&nbsp;ozývá nádherný bažant a&nbsp;jímž prochází tvrdošíjný pán. Tomu pánu se&nbsp;všechno uhýbá.</span></p>
          <p class="chunk" data-nb-ref-number="44" data-nb-words="103" data-nb-chars="600"><span class="idea" data-nb-ref-number="44" id="idea44" data-nb-words="103" data-nb-chars="600">Asi po&nbsp;dvou hodinách bloudění rozeznala Marketa průrvu v&nbsp;korunách sosen. Vzápětí spatřila bělavé kameny. Bylo jí&nbsp;to&nbsp;trošíčku povědomé, vzpomněla si, že&nbsp;v&nbsp;blízkosti někde překročili potok, šla vpřed, potom se&nbsp;obrátila a&nbsp;tu znenadání cítí pod nohou zkypřenou půdu. Stála na&nbsp;Kristiánově hrobě. Její poslání bylo skončeno. Co&nbsp;však učiní, setrvá či&nbsp;vyjde sama z&nbsp;lesa? Hrabě se&nbsp;po&nbsp;ní&nbsp;neohlíží, klečí a&nbsp;křižuje se&nbsp;ve&nbsp;jménu Otce i&nbsp;Syna i&nbsp;Ducha. Přikleká k&nbsp;němu a&nbsp;trvají na&nbsp;modlitbách. Plyne hodina třetí a&nbsp;čtvrtá a&nbsp;pátá. Již svítá a&nbsp;Marketa děkuje Bohu, že&nbsp;přečkala noc. Dotkne se&nbsp;Kristiánova ramena a&nbsp;praví:</span></p>
          <p class="chunk" data-nb-ref-number="45" data-nb-words="29" data-nb-chars="181"><span class="idea" data-nb-ref-number="45" id="idea45" data-nb-words="29" data-nb-chars="181">„Vstaňte, pane, vraťme se&nbsp;domů, je&nbsp;čas. Je&nbsp;čas, neboť přílišné naříkání působí mrtvým jen strázeň. Nebožákům jest pohlížeti na&nbsp;nás, pokud pláčeme, a&nbsp;ani se&nbsp;nevznášejí ani nepadají.“</span></p>
          <p class="chunk" data-nb-ref-number="46" data-nb-words="78" data-nb-chars="460"><span class="idea" data-nb-ref-number="46" id="idea46" data-nb-words="78" data-nb-chars="460">Hrabě však potřásá hlavou a&nbsp;jme se&nbsp;hrabati a&nbsp;rozmetá hrobovou hlínu na&nbsp;všechny strany. Jakou naději ještě v&nbsp;sobě živí? Naději, jež neutuchá, naději otcovskou. Myslí si, že&nbsp;ten, kdo zde leží, není jeho syn. Myslí si, že&nbsp;tyto prokleté děvky říkají všem jinochům miláčku a&nbsp;Kristiáne. Dal se&nbsp;do&nbsp;hrabání a&nbsp;neodpovídá. Z&nbsp;jeho starých rukou teče krev, nepřeje si&nbsp;užívati nástrojů, aby nezranil tvář, jež snad je&nbsp;blizounko pod povrchem. Káže Reinerovi, aby se&nbsp;vzdálil.</span></p>
          <p class="chunk" data-nb-ref-number="47" data-nb-words="20" data-nb-chars="136"><span class="idea" data-nb-ref-number="47" id="idea47" data-nb-words="20" data-nb-chars="136">Ach, noci, ach, úsvite! jakým šálením jste odpovídaly jeho horlivosti, jakým úsměvem mu&nbsp;odpovíte. Úsměvem, mezi jehož zuby zasychá pěna!</span></p>
          <p class="chunk" data-nb-ref-number="48" data-nb-words="96" data-nb-chars="552"><span class="idea" data-nb-ref-number="48" id="idea48" data-nb-words="96" data-nb-chars="552">Marketa vykřikla, vidouc strašné počínání starcovo a&nbsp;jata strachem dala se&nbsp;do&nbsp;běhu a&nbsp;utíkala dál a&nbsp;dál. Nebránili jí, ať&nbsp;běží. Reiner za&nbsp;ní&nbsp;mávl rukou. Nešťastnice utíkala ze&nbsp;všech sil, černé stíny se&nbsp;hýbaly pod jejíma nohama jako hadové, neboť slunce se&nbsp;již vyhouplo nad obzor. Někdy se&nbsp;přiházívá, že&nbsp;jarní a&nbsp;jitřní pohoda je&nbsp;oslnivá. Tehdy právě bylo lahodné počasí, nad poli se&nbsp;vznášelo něco par a&nbsp;něco jinovatky leželo na&nbsp;svazích. Marketa již šla zvolna. Zmáhala ji&nbsp;únava tak veliká, že&nbsp;se&nbsp;podobá spánku. Slyší zvonění a&nbsp;její údy vedou vlahé teplo.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./marketa_lazarova_014.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>